
ПИЕСАБИ
МахIачхъала 2010
ЦIадаса ХIамзат. Пиесаби / данде гьабурав АхIмад МуртазагIалиев.
МахIачхъала, 2010.
Цадаса Гамзат. 
2010.

Ункъо пардавалъул пиеса

  — тIеренхалатаб лагаялъул, багIаргьинаб расалъул
чанахъан, сон — 40.
  — Анталасул чIужу, гIадатияй гIадан, сон — 30.
  — Анталасул эбел, херай, гIинкъай, къуларай гIадан, сон —
70.
  — Анталасул мадугьал, боцIуда гIумру арав язихъав чи,
сон — 68.
  — Къурбанил чIужу, гьединайго язихъай гIадан, сон — 55.
  — гьоркьохъеб лагаялъул, чIегIераб расалъул чанахъан,
сон — 33.
  — кIкIвараб мегеж-михъалъул, лъикIав, тазаяв
гIолохъанчи, сон — 25.
  — беричай, рес бугеб тайпаялъул гIадан, сон - 45.
  — Умагьанил яс, берккеялда хIинкъарай, берцинай гIадан,
сон — 19.
  —Гьайбатил рекIелай, речIчIаралъуй къалей гIадан, сон — 32.
  — Гьайбатил абурав, сах бугев гIолохъанчи, сон — 23.
ГIалибуладида хадур ахIуд рахъарал Умагьаннл кьибил-тухум, росдал
гIадамал.
Гьаб иш лъугьуна некIо заманалда цо пуланаб магIарул росулъ.
 
3
Пардав рагьарабго, бихьизе буго цо хашабго рукъги, гьелда жанир гьал нахъехун
рехсарал гIадамалги: Анталав, къокъаб хъабарчаги ретIун, чанахъанасул формаялда
патронташги борчун, рачлихъ пилашкаги бан, халатаб туманкIги къеде базабун, гудрада
квалквадилев ва чанай вахъине хIадурлъулев; гьесул чIужу Аминат, кинидал мокъида
къвалги бан, васасда – ГIалида кIалдиб керенги чIван, гъапуллъун; гьесулго эбел ГьотIо,
киниялда аскIой гIодой чIун, нунуялда бетIер хьвагIезабулей. Цо заманаялдасан
Анталасул гудур тохлъукье чвархъун уна. «Алалай!» — абун ас жиндирго килищ кIалдиб
къазабула. Гъапуллъун йикIарай Аминат тIуркIун йорчIула...
  . Гьаб гьаракь щиб, Анталав, туманкIищ кьвагьараб!
  . У, гIарада кьвагьанила гьаниб. Гудур ана тохлъукьего
чвархъун. Цо чIорто босе гьаниб килщида къазе.
  . Вай, гудрада гьоркьобе ккун хадуб килщил пайда щиб?
БухIун чIегIераб квасги тIад чIван, чIартица килищ бухьине лъугьуна, гьеб
гьаркьихъе ворчIарав вас кIивикIизе кIодоги тIамула.
  Лаилагьа иллалагь, ПатIи хъаме, хъумало. Лаилагьа иллалагь,
дир ГIали дуй кьеларо... Лаилагьа иллалагь, АхIмад хъаме, богIоло. Лаилагьа
иллалагь, дир ГIали дуй кьеларо... Лаилагьа иллалагь, бабал-бабал авали,
лаилагьа иллалагь, дадал-дадал авали... Аххх...х, аххх...х...
Вас вуцIцIуна, Аминатица кIодоги чIезаюла. Гьеб заманалда Батуч тIаде ячIуна.
 . РорчIами, рахъунгIаги ругелищ?
 . ЙорчIами, дир Батуч, гьаб цо бакIалдагIаги гIодой чIа.
(ГьитIинабго къандалъуги гъоркъе рехун, гIодой чIезаюла.) Щиб, Батуч,
йихьизего йихьуларей, цосина кIоларогогидай мун ятилаян ургъалида
рукIанин ниж?
 . Вай, дир Аминат, унтунилан гIодоб хьибил лъезе рес лъилха,
яц, бугеб? Цо лахIзаталъ чIезе щоларо, гьабун рагIалде щолеб жоги щибго
4
гьечIо.
 . КъурбангIаги щиб хIалалда вугев, ирга-жо щвечIогогIаги
вугевищ?
 . ВугочIиха эвги чIаго-гIатIго. Херлъун вукIин гурони, унта-
щокълъи бугев чи эв гуро. Эсие цо гурганиги гьабилилан, – цIалкIу
щвечIебха нижее жеги, эбги босизе, ва-сасде ракIги щун яккулей йикIана.
КIудияй чIужуялъулги щиб хIал бугеб, гьури-муч гьечIогогIаги йикIунейищ?
 . ЙигочIиха айги парахат. Гьаб жиндирго канлъукълъиги
гIинзукълъиги кибеха алдаса инеб?
 . Вас хьихьизе мадар гьабулеб батилагури алъ.
 . Вай, гьабуларебищ, яц, ай гьечIони нижер рукъалъул
пайдаго гьечIо. Адин абунилан Анталавги гаргадула, божаха мун, гьалъул
бетIер унтилалъуй дунго хвей бакьинилан абулаха дица.
  (киниялде тIадеги къулун). КIодо гьечIони алъул ГIали лъица
хьихьилев? (Васасда цIункIула.) Хекко бубай вахъа, бихье, цо цаги бихье
адада, цо квачIги бихье. (Васасул квачIги жиндирго кIалдиб чIван). Дадал
магжилъ гьохьхь...хь, бабал коколъ гьохьхь...хь, адал гъалалъ гьохьхь...хь,
дацил михъалъ гьохьхь...хь. Вай мун кIудияв гIеяв, вай мун гIебав лъугьаяв...
Асул бетIералда моцIрол сурат бугогури, Аминат?
 . БукIани щиб?
 . Щиб гурелъул, тIасан баргъич бахъичIони, хъвалисарав
лъугьунаха вас.
Анталавги Аминатги ралагьун, риххун хутIула.
 . Вий, дир гьаниб мунагьал чураяв Шагьидасул босараб цо
гIарцул баргъичги бугин, яц, дуца бахъани щибан.
 . Эдин бегьуларо, яц Аминат, меседил баргъичги букIине
ккола, нуцал чIужуялъ бахъизеги ккола.
 . Эб киса щолеб жо букIунеб, яц, гьанже?
5
 . Мун ине ккола, вачун васгун кигIан захIмалъаниги,
Зулайхатихъе. Гьелъул баргъичги рагIула, лъай-хъвай бугел чиязул
бахъулебги рагIула, бахъичIони цо хурул къо гурищ гьелъие гьабизе кколеб?
 . Щай захIмалъулеб, къолго руссунеб бакI гурищ. Цо вугев
вас хъвалисинегIан, гьеб кIигогIан рикIкIадеги инарищ? Жакъа Батуч
ячIинчIейани, хIалтIи хун букIанагури. Щибго тун, метер радал гьение ине
ккола.
 . Дур щиб хIал бугеб вацха, Анталав, мунги регIуларого гIадин
вихьидал, кIалъачIого хутIанин?
 . Парахат вуго, яц Батуч. Жакъа цо чанавегIагидай
вахъинаян гьаб дирго гулла-хер къачIалев вукIана.
 . Биххараб гъогъолъ цо чIегIераб цер бугилан рагIун, гьелда
хадур инейилан ругоха ал.
 . Нижер Къурбанги рагIана дида гьелъул бицунев, цо лъикIаб
гудур гьечIелъул пайда щибхайилан. Гьанже дуца чIегIераб цер кквеларин,
пакъир, дурго гIачиязул ургъалида чIайилан дунги йикIана эсда абулей.
 . Унго, Къурбаницаги абунищха гьедин? Яхъа, Аминат,
гьаб дир хъабчил къвалалда цо квар чIвай, дун ГIалибуладидаги
Хасбуладидаги хадув вахъинин.
Яхъун Аминат, Анталасда тIад букIахъего, хъабарча букъизе лъугьуна.
 . ТIадго букъизе мусруйищ, яц, гьеб бугеб, цо гIучIниги щай
кIалдиб кквезе кьолареб гьесухъе?
 . Огь, дур кIал щулалъаяй, цо ракIалдегIаги щвезехъин
букIинчI цо кIудияб гIучI кьола Анталасухъе кIалдиб кквезе).
Гьеб заманаялда жаниб, саламги кьун, Къурбан тIаде лъугьун вачIуна. Гьесие
салам буссинабулаго, кIалдиса гIучIги бортун, Анталас, виххун ккун, гъобго гIучI босун,
кIалдиб ккола; Къурбанги гIодов чIезавула; букъун бахъарабго Аминатица кIалалъ кунги
къунцIула.
6
 . Цее Халун, хадув ГIабасилан абухъего, авги вихьулищ
вачIинев?
Релъула.
  ЦIа босизе арай Зургьа росасе уней гIадин, мунги
йихьулищ, валлагь, анийго чIарай?
Релъула.
 . Ворея, вац Къурбан, щиб хIал бугеб, гIачияз бизар
гьавичIогогIаги вугевищ?
  Щиб букIинеб, вац Анталав, нилъерго ругьунаб пиша,
гьезда цеве гурого ракIцин гъоларо дир.
 . ГIемерал сонал ратилаха, Къурбан, дур гьеб хъулухъалда.
  Гьелъул хIисаб гьабулев вукIана дун, ракIгъоларев чи
жакъа. Жанхаватил боцIуда араб заманги жанибе бачун, битIун лъебералда
щуго гIадаб сон тIубан буго.
 . ЦIакъав чи вукIарав къагIидаха Жанхаватги?
  ХIисаб щиб, вац, гьесда данделъун букIанщинаб боцIи.
 . Эс рагьтIателал цIакъ кьабулилан рагIун букIана, уяб
жойищали?
  Кьабани щибха, Аминат, гьагъабсагIат ракIбухIун,
тIасалъугьине гьарулаан.
 .Дудаги кьабулаанищ, Къурбан?
  ГьедигIан гIемерго кьабулароанха, ле. Цо-цо цIул бичIизе
кватIани, рехъадаса рокъове хекко вачIани, кьабичIого телищха, амма
кьабулеб жо бацIцIунго гьурмалъ букIунаан талихIкъадил. Цо дир мегIер-
кIалалдаса би бачIине гьабураб къоялъ, Бахуги цIакъ ягъана эсде.
7
 . Унго, Бахуги гьединай гIаданищха йикIарай?
  Бергьун лъикIай чIужу йикIана. Цо-цо нухалъ дица
рехъаде аралъуса гIурдалхIан щиб, мучари щиб, гьединаб жо босулаан элъие,
мун божиларо, эй разилъулей йикIараб куц! Элъ кьолеб букIараб баркала!
Рокъоса чилъун гурони вихьулароан элда дун.
 . ЦIакъ квер гIатIидал чагIи рукIарал куцха эл?
 хохораб парталги эргадал цебе ккун). ХIисаб щиб, вац
Анталав! Гьаб тIагьурги гьез кьураб буго, гьаб чухъаги гьез кьураб буго, гьал
хьиталги гьез кьурал руго...
 . ЧIобогойищ, чIу?
  ЧIобогояли кьелищчIиха? Нахъа жидецаго мухьлуе хIисаб
гьабулеб букIун батилаха.
 . ГIи-боцIини халкъалъе щун батила дозул, гIарац-
меседалъул щибдай ккана, Къурбан?
  Жалго нахъ руссун рачIинегIан, бакI-бакIалда бахчун
тараб гIадин абулеб рагIана, лъаларо.
 . ГьабсагIат жалго кир ругилан абулел ал?
  Валлагь, вац, цо ЦIоралдехун арал гIадаб жо буго
бицанихъе гьезул.
 . Ле, Къурбан, гьаб чIегIераб царал хабарго уяб жойищ, вац,
дуда бихьун бугилан рукIанин гьал?
  Уяб жо буго, вац. Сон-церекъадцин бихьана дида гьеб.
 . Щиб мохъалде балагьун анилан ккана, Къурбан?
  Доб ана, вац, гьадаб биххараб гъогъолъан бахъун
парсахъе балагьун.
 . ЧIегIераб бугоанищ, Къурбан?
  РачIалда тIогьиб гьитIинаб хъахIлъи бугоан, жибгойилан
абуни, лахIул горойилан кколаан.
  Дагьаб лъим кье, дир яс, Аминат, гьекъезе, йигейищ мунали.
8
Яхъун ун Батучица хъазнил муцIиялъ лъим кьолаго, «Кьоге, кьоге, гьелъ
бегьуларо», – ян абун, Аминатица стаканалъубги тIун кьола.
 . Огь, дуй алжан кьеяй Аминат, гьедин гьабичIеб хъулухъалъул
пайда щиб?
 . Кидаго гьелъие дахIа ккун йикIунин Аминатали, дун
гьалмагълъиялда хадув вахъун лъикI.
 . Нижги рахъина гьанже, Аминат, гьеб цIалкIуги кье, яцакулай,
дихъе.
Киналго ун, Аминатги кIодоги хутIула.
  Аминат, ва-а... Аминат!
 . Ургьимесалда жойин, щиб къваригIараб?!
  Дагьабги лъим кье, дир яс, гьелъул гьуинлъиялъ къечго
хьвалеб гьечIин.
  (гIетIараб лъел цIураб хъазнил муцIиги долда тункизабун).
Ма, гьекъе, мукъулукъалдаса бачIагийин дуда гьаб!
  Вай, цIакъ тIагIам бахъараб лъим щиб, дир яс?
 . КигIан лъикI рагIула, гьебги хIарамаб буго дуй.
  Гьав Анталавго кив вугев, дир яс, жакъа?
 . Дур инсулги эбелалъулги хабаде вахине ана, бичIчIанищ?
 Аминатидехунги къулун). Ия!?
 . Унти, гьеб гIакдал гIадаб чохьода жаниб лъезе.
  РагIичIоха, дир яс.
  (гIинзукьеги къулун). Чанай ана, чехь гIанкIудал тIанчIаз
хъирщад!
  Ав чанайго щай, дир яс, хъуштIаниги тараниги, гьадав Гъазие
лъугьараб жониги рагIичIогойищ гьасда бугеб?
 . ЛъикIаб пал къотIулеб буго, цIорон хутIагийин дур кIал.
9
  Вай, Гъазил молода цебе гьесул чIужуялъулги яцазулги
букIараб магIил гьаракь.
 . ЮцIцIа, кIалбазар, юцIцIа! КIихIи-кIихIи йихъизе
бегьуларелъул пайда щибха!
  Гъазил гужгат ретIун цоял, чухъа ретIун цоял, хъвагIан
гьурмалгун, гьурщун гъалалгун, гьезда букIараб хIал!
 . Дуйго ричIчIалъегIаги ятагиха, чехьчурад!
  Доб КIудияб хабалазул рагIалда бугеб халатаб зани гьечIищ,
дир Аминат, гьадаб буго Гъазил хоб.
 . Гьенисаги бахъун, дуда къаданиб чIвазе ккагиха,
ракIкъотIад, гьеб. (Аминат, гъелде кверги хъвагIун, нахъе уна.)
Гьанже саламгун жанир лъугьун рачIуна чанахъабазул формаялда, Анталавги цеве
гьавун, Хасбуладги ГIалибуладги.
 . Ле, гудур босулеб гьечIебищ нужеца?
 . Гудур дица хIадур гьабун буго, ва амма элде тIаде буссизе
жойилан абуни, эб гьечIебха нилъер къавутIа.
 . Гьеб къваригIунаро. Щибго жо гьечIого, нухде мохмох
баларилан гурищ цараца абун бугеб?
 . Гудур къачIалаго гурищ жакъа килищ къачIараб?
 . Гьединищха дуца аб бухьа-къан бугеб?
 . Щиб дуца элда чIвараб?
 . Би къотIуларого букIун, чIурхIун квасги чIван.
 . Нужеда лъарабани, магIкIил карш букIана элъие лъикIаб
жо.
 . ЛъикIаб жони, валлагь, борхьихер букIунаан алъие, кисаха
эб щвелеб?
 . Борхьилгидай, вац Анталав, хер букIунеб?
 . Мунагьал чураяв инсуца бицунаан, цо нухалъ хер бецизе
10
аралъуб бан чIвагун вачIунев вукIанила, битIун бакьулъе щвараб мехалъ,
хьвагIун араб харицелалъ кIихIи къотIун реханила цо борохь. Гьанже щиб жо
алъ гьабулаян балагьун вукIаго, кIалдиб ккун цо гьитIинаб тIамахгун бачIун,
гьоркьоб гьебги лъун, къотIараб бакI данд цвизабунила, букIахъе гьебги
лъугьун, лъутун борохьги анила, балагьухъе живги хутIанилан велъулаан
эмен.
 . Щибго гьабизе ккеларо, ракI лъикIав чи вуго Анталав,
гьабсагIат лъилъила.
Анталав вохула.
 . ЧIа, доб нахул чирахъ лъурабищ, Аминат, таргьиниб?
 . Цо ракIалдегIаги щвечI босун бачIуна).
Нухда ятизе къватIиеги яхъун, Аминатица чанахъаби нухда тIоритIула.
 
К I И А Б И Л Е Б П А Р Д А В
Пардав рагьарабго, рихьизе руго пуланаб цо колода Анталавги, Xасбуладги,
ГIалибуладги, бакун нахул чирахъгун, цебе цо гъамасги лъун, гьеб ричIизе къеркьелел.
Заманалдасан Хасбуладица хонжрол мацIалъ гъамас ричIула. Жанире раккарабго, меседил
цIун батула. Цинги ал рохун, чIезе бакI тIагIун лъугьуна.
 . Гьале, гьудулзаби, чIегIераб цер!
 . Гьаб буго, вац Анталав, доб умумаз абулеб цIорораб
давла!
 . Валлагь, тамаша буго, макьилъгIаги ратичIони нилъ!
 . Абго кин батараб жо нужеда?
 . Цо къоно борхизабидал, гьелда гъоркь лъун батана...
11
 . ГIалибулад кIалъалагойи цо къватIив ваккула, иш
чIвачIого вуссуна), гьадинаб хIалтIи ккана: доб цер араб каратI бацизе
гамачIги къваригIун, нохъода жанибе халгьабидал, цо цIвакараб, кIудияб
къоно батана дида. Цинги гьеб бахъизе кIоларого къеркьелев дун вугеб
заманалда, тIаде ГIалибуладги вачIун, кIиявго речIун, гьеб къоно
борхизабуна. Гьелда гъоркь берцинго тIалуги гIанлъун, жаниб лъун буго цо
жо. Бахъана къватIибе, – буго цо кодобе цIазе кIолареб гъамас! Гьалъ бер
бахъани, бахъун букIайилан ГIалибуладидаги абун, кIиясго гъамас нахъе
босана.
 . Я рабби, лъил букIараб, лъица бахчараб жодай?
 . Лъил букIаниги, нилъерги, нилъер лъималазул
лъималазулги кигIан гIумру батаниги, гIураб боцIи щвана.
 . Жундузулги букIунеб рагIулин бакI-бакIалда
бахчараб хазина, цосина гьезулгIаги батичIони?
 . Жундузул букIарабани, нуж гьелда аскIоре къазе
телароан; сиррурабан лъалев чиясда гурони, эзул хазина бахъизе кIолеб
гьечIо.
 . Нохъода хутIаразул абун цо хабар рагIун букIанин
бицунеб, гьезулги кибха букIинеб?
 . ГIантал жал рицуна, ГIалибулад, дуца, гьанже гьаб
нохъодадай, чIуха, эл хутIун рукIарал?
 . Лъил букIани щиб нужей гьаб? Ханас кьураб чода
кIалдир раккугейилан гурищ абулеб? Бокьани гурони, ГIандил МухIамил
букIа абе гьаб.
 . Гьанже балагьизин, Хасбулад, нилъ Асланбегил
лъималазухъ, гьезул гIадиналищ рукъзалги къайиги букIунаяли.
 . Рукъзалги гьарун, гьанжеги росулъ чIезе хиялищ дур?
 . Росулъ чIечIого щибха гьабилеб?
 . Щиб гурелъул гьабилеб, цо бищун чIухIараб шагьарги
цIехон, гьенире рахъун чIела.
12
 . Къокъидго гьединаб кутак бихьизабизе бегьиладай
нилъеца?
 . Валлагь, битIараб буго. ЦIакъ цIодорлъиялда букIине
ккола нилъер хIалтIи.
КъватIисан цо чIинхъи чIвала. Хех гьабун босун, ГIалибуладица гъамас бахчула ва
къватIив ваккула, риххун ккун алги хутIула.
 . Щибго ургъел гьабизе жо гьечIо, цо боржунеб
жоялъул гьаракь букIун буго. (Ас гъамас нахъеги цебе бачIуна). Дида
лъаларо, лъикIалъегIаги батаги, гIадамасухъе щолеб я щвезе хьул бугеб боцIи
гьаб гуро.
 . Гьанже, Яхшица мохмох гIадин, гьаб къакъалел
рукIинчIого, къваригIараб буго гьалда гьабулеб жо лъазе. Босун гьабгун
росулъейищ руссинел, ялъуни, щварасе щвараб гьабун, гьанибгойищ
бикьилеб, кинан нужеда берцин бихьулеб?
 . Дида ракIалде ккола, – жакъа нилъ рокъореги рорчIиларо,
къаси гьанирги чIун, метер радал гьадаб цер араб картIил кIалтIа гудурги
гъун, метер-къасиялде, босун гъамасгун, рокъоре руссун лъикIилан.
 . Гьанжеги гьаб церго нужей щай къваригIараб дида
лъаларо.
 . Мун гьитIинав чи вуго, ГIалибулад, гьедин букIунаро иш,
щвараб жоялъул зарар гьечIо. ЧIегIераб церин доб, дуца эдин абизе.
 . Гьедин бугони, гьагъаб цебе бугеб росулъе цоявги ун,
нилъеего къасиялде квине жоялъе гIамал гьабизе ккела.
 . БитIараб буго, меседил цIураб гъамасги аскIоб лъун,
ракъун рукIине бегьиларо.
 . Гьай баркала, гьедин гьабизе ккола, гьениве витIулев чиги
ГIалибулад вукIине ккола, дир пикруялда, гьев нилъеда гьоркьов бищун
гьитIинав вугелъул.
13
 . Дун хIадурав вуго, амма дихъ кодоб жо гьечIоха,
гьаниса меседал росилел ратани гурони?
 . Узухъда, росила дуца меседал, чIобого дуе квен кьолев
щив вукIинев?
 . Меседалги росе дуца, ва амма киса щварал жал гьелали
лъидаго бицине бегьиларо.
 . БитIараб буго, гьебги бицине бегьиларо, дургониги
росдалниги цIар гьикъулев чи ккани, гьебги балъго гьабизе ккела.
 . Вахъа, ГIалибулад, гьениса меседалги росе, метералде
гIураб къадаралда квенги босун, кватIичIого нахъ вуссине гIамал гьабе.
ГIалибулад уна ва кIиявго гара-чIварун хутIула.
 

Пардав рагьарабго, бихьизе буго тIанса-салмагалъ гIуцIараб, сверун къадада
халичаби ригъараб, берцинаб, чIухIараб рукъги, гьенир рукъалъул хважайин Умагьаниги,
столалда гъежги базабун, бакIида гIодой чIун, гьелъул яс Гьайбатги, гьайбатаб
къачIаялда чIухIараб халичаялда тIаде реххараб хъупил къандалъуялда гIодой чIун,
угьарилей.
 . Йо, эбел, мадугьалалъул хабар рагIарабищ?
 . Щий мадугьалалъул, гухIай?
 . Гьай нилъерго Зайбат гьечIищ, йоха? Алъ яс кьолей
рагIула Гъумекиса АхIмадие.
У м а г  АхIмад абулев?
 . Гьадав Жапариласулъуй вачIунев чIегIе-мегIеравго чилай-
кун бичулев чи лъаларищ дуда?
 . Бадисан нур бецIулев гIадав жиндирго вацгIалги тун,
14
киса щивали лъаларев асие ине айго гIабдаллъундай, дир яс, йигей?
 . Ясалъул гIайиб щиб, жиндирго яцалъул васги
вукIаралъувго тун, эбелалъ рагIи бицараб мехалъ?
 . ГьедигIан гуреб рагIи дуда бицунев чиго щив чи?
 . Муица бицана, жакъа лъадай унелъул, цадахъ ккун. Гьай
нилъерго Зургьаги рагIулаха эзул гьоркьохъан.
 . Сунда гьоркьосаги камуларей кинай Зургьа гьайго
кколей?
 . Дида лъаларо, росу цIун рагIулаха элъул.
 . Лъаларо, дир яс, абурасе гурила, ячарасейилан абула,
лъугьине бегьулареб жо гуро эб.
 . Вай, дуцаги абулеб куц. Гьебги бегьани, бегьулареб жого
щибдай букIунеб?
Гьединаб накъиталда рукIаго, нуцIа бухула.
 . НуцIида кIутIулеб гьаракь буго, эбел, дуда рагIулеб
гьечIищ?
 . Балагьеха щив вугевали.
  (яхъун ун, нуцIаги ричIун ялагьун). Вай, цо кидаго
вихьичIев, лъаларев чи вуго, эбе лъутун уна).
 . Лъаларев чи вукIунилан мун чIвазехъинищ гьес йигей?
(Яхъун ун, алъ гьобол жаниве виччала.)
Саламги кьун, ГIалибулад жиндирго формаялда жаниве лъугьун вачIуна.
Рукъалъул кIалтIегIан бакIида гIодов чIезе авги гьавун, Умагьани гьикъаризе лъугьуна.
 . Ворея, дир вас, щиб хIал бугеб, гьоркьанищ, тIасанищ,
хабар-гIазаб?
 . Квеш гуро, эбел, нужги лъикI ратани. Хабарги буго,
15
эбел, дуе бицине гьадина ал гIенеккун чIола): Ниж руго лъабгоял чанаре
рахъарал гIадамал. Нижер буго лъабго сордо цо чIегIераб царал лъакIда
хадуб. Дун вачIун вуго гьанив, пуланаб цо колотIа гьалмагъзабиги тун,
къасиялде дагьаб кваний гIамал гьабизе. Гьанже, эбел, кигIан дудаса
намуслъаниги, дуца гьелъие цо бегьулеб рахъалдасан санагIат гьабе; ма гьаб
гIарацги босе дихъ вахъун ас цо месед Умагьанида цебе столалда лъола).
Меседалда бер чIвайдал, эбелги ясги, цоцахъ ралагьун, гьимула. КIиязулги
ГIалибуладидехун рокьа-хинлъиги лъугьуна.
 . Щиб росулъа, дир вас, мун?
 . Щай, эбел, жакъа вихьаниги метер вихьуларев дир
росу лъан дуе?
 . ЦIарниги бицинарищ, дир вас, дудехун кIалъай гьабизе
ккани, лъан букIине?
 . Дуй бокьани, ГIалийилан абе, эбел, дуй бокьани,
ГIумарилан абе. Амма жакъа квине жо тIалаб гьабун вачIарав чи дун
вукIиналда жаниб, битIараб цIар нужеда бицине дида кIолеб гьечIо.
 . РагIулищ, Гьайбат, гьас бицунеб жо?
 . БитIараб бугоха, эбел, лъабго сордо-къо базегIан
гьоболасул цIар гьикъугеян гурищ абулеб?
 . Йилълъа, гьанже мунги гьоболасухъан чIолей йигин.
(Меседги, гъоболасда цебе ккун). Гьаб буго, дир вас, жакъа къоялда жаниб
нусго гъурушалда данд битIун хьвадулеб месед. Гьалъухъ дуй гьабизе гIураб
гьоболлъиги дихъ гьечIо. Ма гьабги босе, дидаго рекъараб хъатир дица
гьоболасе гьадинго гьабизе буго.
 . Гьай, йохъ, эбел. Азарго туменалде хьвадулеб букIа
гьеб, гьелда бараб жо нилъер щибго букIине гьечIо. Дуца гьабулеб гьоболлъи
бацIцIадаб хъатирлъун дицаги тела, гьоболас ясалъе бачIараб сайигъатлъун
гьеб месед дуцаги те.
16
Яс ГIалибуладихъ ялагьун гьимула.
 . Дуйго хIалай яхъиндал, Гьайбатиде цIалев вуго мунги
(гъежги ккун вачун, ГIалибулад жиндаго аскIов, столалда нахъа гIодов
чIезавула).
Яхъун ун, ясалъ асул гIодоб лъун букIараб карабинги берцинго босун магIида
бала.
  (босун цо тIехьги асда цебе лъун). Ма гьал нилъерго
МахIмудил кучIдуздасан ракI бичи гьабулевниги вукIа, дица нилъейго
закуска хIадур гьабили ай нахъарокъой уна).
  (Гьайбатидаги рагIизабун, тIехьалдасан цIалула).
Борхатаб магIарде кIиго гIищкъул тIегь
Цоцаде щапула, данде щоларо.
Гъваридаб кIкIалахъе кIиго иццул лъим
Цоцаде чваххула, гъорлъ жубаларо.
Гьайбат, гьелъул магIнаги бичIчIун, тIепун уна. Элъулгун накъит гьабизе авги
лъугьуна.
 . Гьаб дуца угьулеб жо лъазе бокьун бугоан, Гьайбат,
дие, лъил щиб гьабали?
  (гьимулаго). Дие бицине бокьун гьечIо.
 . ГIилла щиб?
 . Гьикъани, цIар бицунарев, цIехани, росу бицунарев дуда
аб бицине ккани, – гIилла?
 . Гьоболлъухъ ячIине къотIи гьабе, – бицина.
 . Чанахъан вокьуларо дие гьоболлъун.
17
 . Вай, гIадалай гьобол: «Гьабигьанасул чед кIудияб,
чанахъанасул гьан кIудияб» – абун гурищ абулеб.
 . Нижер гьаниб гьедин гуро абулеб, «гIадамазул гIабдал –
чанахъан, чуязул гIабдал – юргъачу» – ян абула.
 . Гьанги гIемерав гIабдал вугони гурищ гьоболасе
лъикI кколеб.
Гьайбат асухъ ялагьун, гьимула; гьаркьица катIари ххан, квералъ рекъезабула.
 . Бицине квешав гьечIо му гьасде бетIералъ ишан
гьабула).
Гьанже ячIун, Умагьаница столалда сурпа гIуцIун, рекъезабула. Графиналъуб тIун
гьекъолеб жоги босун, ГIалибуладида аскIой гIодой чIола.
 . Босе, дир вас, закуска гьабе, мун вакъун ватизе вуго.
Мун нижер гьанив гьоболмахIго вукIине ниже бокьиларо. Дурго бакIалда
гIадин, ракIги гIодобе биччан вукIа.
ГIалибулад бацI гIадин кванала, гьекъола, кеплъула.
  (цIун стаканги цебе ккун). ЦIакъ бокьилаанха, эбел,
гьоболасул хъатир гьабун, гьаб стакан дуца гьекъани.
 . Баче, дир вас, гьаниб; дур сахлъиялдасан гьекъезе буго
дица гье Умагъаница стакан борхула).
  (нахъеги стаканги цIун, чвантиниса бахъун хъахIаб
квербацIцIалъ бацIцIун, цо меседги жаниб рехун). Кинго ракIалдаса гарацI
бичIулеб гьечIоха, эбел, гьаб стакан Гьайбатица гьекъечIого.
 . Яхъа, Гьайбат, бегьиларо гьоболасул хъатир гьабичIого.
Эбел яс ячине лъугьуна, яс къабул гьабуларого гогьдаризе лъугьуна. Кинниги эбел
18
бергьун, ясалъ стакан кодобе босула. Гьоболасул сахлъиялдасан бащадабгIанги гьекъон,
столалда лъола.
 . Гьайбатида кIудияб гIакIа кканаха, Умагьани. Цо
рахъалъ – жиндихъе кьураб лълъар бахъичIолъи, цоги рахъалъ – нилъехъе
кьечIого, лълъар столалда лъей. Гьанже лъабго бахъизабизе ккола нилъеца
алда аб. (ЦIезегIан тIадеги тIун, стакан Гъайбатихъе бегьула.)
 . Вай, цIакъ нич тIагIарав гьобол. Дун холарейдай, гьеб
гьекъон хадуб?
 . Хварал гIадамал лъолеб бакIги бугебин нилъер аниб,
гIемер халат гьабичIого, гьебги гьекъе, жаниб бугеб меседги, босун
гьоболасухъе кье.
 . Йохъ, гьеб рагIи абилареб, Умагьани, дуца. Нахъе
босизе реххараб гуро ГIалибуладица месед. Гьеб нилъер хIарщ гIадин батизе
буго дуда. (Кеплъун.)
  (ламусго). Гьоболасул бетIер чIахъаг гьекъола, жаниб
букIараб меседги нахъе босун, стакан ГIалибуладихъе бегьула, гьимулаго).
 . Гьанже бегьанаха. Баркала, сахлъиялда хутIаги.
Гьанже, эбел, дун ун лъикI. Кванана, гьекъана, гьалмагъзабиги дихъ ралагьун
ратила. Дуца гьанже, кигIан ламуслъаниги, цо гьезие босизе квине жоги кьун,
дун нухда витIе.
 . Мун дица кватIизавиларо, гьалмагъзабазе квине жоги
хIадур гьабун буго, ва амма кинниги цо нижер рукъ-бакIги бихьизе, цIакъ
бокьилаан, дида цадахъ цояб рокъовеги мун вилълъани.
 . ЦIакъ бегьула, гьелдаса бокьараб жого щиб.
Цоцазул квералги ккун, кIиялго ал нахъарокъойхун ун, нуцIа къала. Гьайбатги
кIалтIе ун, гIинчIван чIола. Гьеб заманалда жаниб Гьайбатил рекIелай Муи тIаде ячIуна.
Гьайбатица гьелда гьоболас кьурал меседал рихьула, кIиялго цоцазда тункун, шуршудула
ва лъугьа-бахъарабги бицун рохула.
19
 . Чиядехун цIар бахъуге. (Жиндирго кIалалда жани-сахъатги
чIван, алъ Гьайбатиде ишан гъабула.)
 . Воре, воре, хасго дирасдаса цIакъ балъго цIуне. (КIиялго
гъимула.)
КватIичIого Муи уна.
  (нуцIа къирун яккун). Йо, Гьайбат. Гьениб шкафалъул
хъурщиялъуса гъансил кIулги босун ячIа.
Гьайбат, кIулги босун, нахъарокъой уна. Заманалдасан Умагьани къватIие ячIуна.
Шкафалда жание къулун, жиндирго ишалда, яс абурав ХIайдариеги, ГIалибуладил
гьалмагьзабазеги загьру рекъезабулей йикIуна. Гьелда хадуб рохалил цIураб
гьумералдалъун ГIалибуладги гьесда хадуй, одеколоналъул шишаги хьвагIулато, батIияб,
цIияб, лъияб формаги ретIун, Гьайбатги рачIун, жиде-жидер бакIалда гIодор чIола.
ГIалибуладил къвачIида жаниб Умагьаница, хъахIаб квербацIцIалдаги къан, квен-жо
рекъезабула. Цо кIал халатаб парччиги босун ячIун, Умагьани ГIалибуладил хьолбохъ
гIодой чIола. Гьеб заманаялъ ГIалибулад, надалда кверги чIван, дагьав пикруялда гIадин
вукIуна.
 . Щиб, ГIалибулад, ургъалида гIадин вугев?
 . Ургъелни щиб букIинеб, Умагьани, амма кIиго
балагьалда гьоркьове ккана гьанже дун. Масала, цояв вацгIал, цояв
яцгIалалъул рос – дун хваралъур холел гьалмагъзабазе хиянатги кин
гьабилеб, гьединго нужедасан бихьизе бугеб рохелги ва канаб гIумруги квер
хьвагIун тезе ккани, гьебги захIмат гьечIищ?
 . «Ургъун рагIи гъваридабила, ГIалибулад, гъвалил тIатIи
бицатабила». Дур вацгIаласухъ гурищ дица яцалъул васги ва ясалъул росги
кьолев вугев.
Гьайбат яхъун, нахъарокъой уна.
20
ЯцгIалалъул росилан абизе ккани, доб давладул лъабил бутIа босун хадуб, гьес дур
яцгIал цо къоялъги хьихьизе гьечIо, гьеб лъай дуда. ЗахIмат бихьичIого, рахIат букIунаро,
ГIалибулад, гьединал пикраби гьаричIого, дуца гьадаб нилъецаго гьабураб план
тIубазабун лъикI.
 . ЛъикI буго, Умагьани. Дидасан гьанже гьеб хвезе
гьечIо. Нужер рахъалдасан бугеб щулалъи, щиб гьелъие бугеб?
 . ГIалибулад, дир вас, духъе кьолеб буго дица ясалъул
сурат цо. Цоги кьолеб буго духъе абурас ясалъе бачIараб меседил баргъич.
Лъабабизеги кьолеб буго абурасул цIаралда ясалъ угьараб квербацIцI. Гьелда
тIадеги щиб щулалъи гьабизе дуе бокьараб? Абе дурго, – эбги гьабила.
 . Гьанже дир абизе жо щибго гьечIо. Бокьилаан дица
гьабизе кколеб хIалтIул план нахъойги цIи гьабизе.
 . МухIканлъи – шартIилан гурищ Малла Насрудиница
хварай эбелалда махх бараб? ЦIакъ лъикIаб суал кьуна дуца дий. Мун ина
къаси гьалмагъзабазда тIаде, гьаб парччиги босун. Дуца гьекъеларо гьалда
тIаса щибниги жо. Дол къечарал гIадамаз, духъ ралагьичIого, гьекъезе буго
аб. Гьелдасан гIемер кватIичIого, дозул иш лъугIизе буго. Гьелдаса хадуб доб
гъамас дуца цо щулияб бакIалда бахчизе ккола, цинги дуца росулъе хабар
ккезабила. АхIуд бачIараб халкъалдаги гьадин абила: Гьаб парччи батана
нижеда гьаниб колотIа. Дун лъугьана гьезда рачIа нилъеца гьаб жо
гьекъеларилан. Ал бергьун, кIиясго гьекъана. ГьебсагIаталда жанир кIиялго
хун ана. Гьал гьечIеб дунялго бакьангурилан, дунгоги гьесана цин гьекъезе.
РухI цIакъ хирияб жо букIун буго, кIвечIоха гIасияб хвел босизе... Цинги мун
ина гьелгун цадахъ росулъе. Гьенибги бицина дуца хисичIого гьаб гьаниб
бицараб рагIи. Цинги, гьелги рукъа-рохьун, цо моцIидасан гIадин абила дуца
дурго хъизаналда гьадин: вацазул манзилалда вукIарав кIиявго гьалмагъги
хун, гьаб росулъ вукIине кинго дир ракI билълъунеб гьечIо. Дир гьанже
дунялалдаса рокьиги бичун буго. Дуе бокьани, дида цадахъ йилълъа,
бокIиларилан ккани, анийго йикIа. Узухъда, йилълъинаро, гIабдал гIадин,
унеб мохъ лъаларого, росу толев вугев дуда цадахъ хъизан. Гьеб мехалъ
вачIина мун гьаниве. Босила нилъеца доб гъамасги рокъобе, цинги ккела
21
нилъер иш нухда. БичIанищ, ГIалибулад?
 . Гьеб бакIалда тана нилъеца рагI жиндаго тIадехун
магIида баралъуса тIамурги босун, гьал рагIаби абула):
Абунин букIараб дида ячуралъ,
Воре, чидар росулъ чан гьабугеян.
Чохьол эбелалъул гьари букIараб,
Гьоболлъухъ ккаралъуб квелъ бакIареян.
Дица эбелалъе къотIи биххана,
Къвалакь расен бугеб гагу бихьидал.
Къабулалъе кьураб рагIи хисана,
Хиялазул цIеца керен бухIидал.
МагIида тIамурги бан, ГIалибулад къачIала. Йортун ячIун, ясалъ, затворалдаги
баун, асда кодобе карабин бегьула. КIиязулго квераздаги баун сордо лъикI гьабун,
ГIалибулад уна.
  (гьесда хадуйги ялагьун):
Гъежалда рекъараб къокъаб карабин
Кодобе кьолелъул кьер ана босун.
Кьунсрулъан чваххулел чалухал бераз
Чанахъан унелъул, ана ракI бахъун.
Огь, вачIинчIеванищ чIухIарав гьобол,
ЧIалгIен буссинегIан аскIов чIоларев.
Аман, лъачIеванищ...
Гьанибе кечI щварабго, Гьайбатил абурав XIайдар тIаде лъугьун вачIуна. Гьайбат,
кьерги тIун, йиххун хутIула. Гьединго Умагьаниги цIакъ хIал хисун лъугьуна.
22
  Щиб цо батIияб формагун, гьуинал махIалгун ругел чагIи?
 . Чуризе бугилан, басриябги бахъун, гьаб ретIун бугоанха
жакъа гьалъ.
  Гьоболгийищ вачIун вукIарав нилъеде?
 . ВукIана, дир вас, цо чи вачIун, чанаве ун вукIаравилан.
  Чанахъан вукIинали ясалъул гьаракь-бакъаналдасанго
бичIчIанин.
 . ЙикIунаха ай цо-цо ракIалде рачIарал рагIаби абулей.
  Гьоболас ясалъе меседалгийищ кьурал?
 . Вий, гьебги щиб рагIи, дир вас, вакъун, квен гьаризе
вачIарав чияс киса меседал кьолел?
  Эсие гьоболлъи-жониги гьабичIебищха нужеца?
 . Гьабуна, дир вас, квинеги кьуна, гьекъезеги кьуна, ана
тIовитIун.
  ХутIатараб жо гьечIебищха дие?
  (шкафалъуса загьруги жубан гъесие цIун лъураб
стаканги цо кесек чадилги босун). Гьале, дир вас, цIурабго стаканги, квине
бокьани, чедги.
 . Бачея, эбел, гьаниб стакан гьекъола). Ворея, цо дица дуй
цIурабги бугин!
Бахъун таманчаги речIчIун, Умагьани ккезаюла.
 . Вай, дир эбел! (Умагьанида тIад хурхуней йикIуна.)
Гьелдаги речIчIун, ХIайдарица эбелалда тIад ккезаюла.
  Нужее гIоло гьабулеб гIумру букIанин, цо диегоги кьезин!
23
Загьрудал истаканги гьекъон, хвалде унев вугев чияс, жиндирго каранда речIчIун,
гьезда аскIов ккун, хун уна.
 
У Н К Ъ А Б И Л Е Б П А Р Д А В
Пардав рагьарабго, бихьизе буго гьадабго кулиги, колода Анталавги Хасбуладги,
бакун нахул чирахъгун, добго гъамасги цебе лъун, гара-чIварулел.
 . Щиб ккараб, Анталав, макьуниги щварабищ?
  (гъамасалде кверги битIун). Гьаб къулгьуги къаданиб
лъун, макьу кин щолеб, вац Хасбулад?
 . ЦIакъ битIараб рагIи. Дунги гьелъул хиялалда гурищ
хутIарав.
 . Дуцаги щиб хиял гьабулеб, вац Хасбулад. Росулъго
лъикIаб ригьги дур, бергьун кверда махщел бугей чIужуги дур.
 . Валлагь, вац Анталав, лъикIаздаса лъикIал ригьзалги
рана, гьайбатаздаса гьайбатал лъудбиги рачана, чанго городазда магазиналги
рагьана, – гьабизесеб хиял щибго нахъе течIо.
 . Унго, Паримеседуде тIаде чIужу ячинеги хиял
гьабунищха?
 . ВахI , гьеб щиб рагIи, Анталав? Дуда ракIалдайищ бугеб
гьанже Аминатги гIун вукIине?
 . Вагь, Аминатил ракI бакъвазабун хадуб, нижер кIудияй
чIужу ракI кьвагьун холарейдай?
 . Унго, гьедигIан цоцазе хириялищ, Анталав. гьел ругел?
 . ХIисаб щиб, вац Хасбулад, Аминатица элъул гьабулеб
адаб-хъатир!
 . Балагье, вац, гьелъул цIакълъи, «нусги якьадги – ракьаги
нусги» — йилан абулин.
24
 . Гьеб щиб дуца бицунеб жо? Аминатил жиндирго кIалалъ
абулеб рагIана дида, гьелъул бетIер унтилалъуй жийго хвезе бокьилилан.
 . Гьай, хIалчIахъад, гьединай гьечIелъул чIужуялъул
пайда щиб?
 . Аминатидаса ватIалъизе дида кIоларо. Амма дица хиял
гьабун букIана, цо бергьун кIудияб ахги босун, гьелда жаниб пихъил заводги
рагьун, парахат вукIинилан, ракI гъолареб мехалъ цо-цо чанайги вахъинилан.
 . Гьеб цIакъ бегьулеб пикру буго дуца гьабун.
Тифлисалда салдарасул лъаларо, пачаясул лъаларо, гьезулги рагIун букIана
дида гьединаб ах.
 . Цоги букIана дида ракIалде ккун, цо гIиял къайигIагидай
гьабила абун. Гьелъийги мегIер-гIалах абун, хъутан-утар абун, гIемераб жо
къваригIунеб батана.
  (гъансиде кверги битIун). Щиб дуй къваригIаниги гьалда
жаниб буго, Анталав, дуца гьелъул ургьел гьабуге.
 . Валлагь, битIараб буг велъулаго, гъансида тIад квер
бахъула).
 . Кин букIаниги, Аминат тезе кIвезехъин гьечIоха дуда?
 . Валлагь, вацасда бицани, эбелалъул ракIги бакъвазабун,
гьеб хIалтIи гьабизе кIвеларо, гьереси щай нилъее. Дой нухда ятун гурей ани,
гьаб давлаги щвезе букIинчIо нилъее.
 . Валлагь, дицани теларо Паримеседу, санагIат бугеб бакI
ккун хадуб, цо минуталъги.
 . ГIалибуладилги яцгIал кколей ятилаха дой?
 . ЙикIа абеха. Эс жинцаго хьихьиладай чIужу, гьаб давла
бикьун хадуб?
 . ЦIакъ битIараб рагIи. Гьале, гьумер битIарав вацгIалги
вуго, кигIан вуIаниги, гьагъав ГIалибуладида божуларогоха дун вукIунев,
Хасбулад.
 . Валлагь, вац Анталав, дунги гьелда хIинкъун, гьабилеб
25
жо лъаларого хутIун вуго. ГIемерал гьудул-гьалмагъзабиги гъосул, щибниги
нахъарукъго гьечIев чи живгоги ав...
 . Унго, гьеб гIамалги бугебищ эсухъ?
 . Ва... а, гьеб жаниб рагIи лъолеб гIадатни гьезего гьечIо
гъосул.
 . Гьедин бугелдаса кинабго иш холагуриха нилъер.
 . Гьелдаха хIинкъи бугеб. ПалхIасил, чIужуялда
бицинчIого, гъос гьаб иш тезе рес гьечIо. ЧIужуялъул чагIиги, дуда лъалаха,
вац Анталав, – бищун нилъ рокьуларел, нилъеде кигIан кIудияб къварилъи
бачIаниги, роххун гурони, пашманлъуларел чагIи руго. Гьелъ, гьабилеб жоги
лъаларого, къаси сордоялъ ургъалида вуго дун.
 . Гьабизе жо лъала, валлагь, — араб бакI лъачIого
тIагIинавизе вуго.
 . Валлагь, вац Анталав, гьалмагълъиялдаги, хасго
гIагарлъиялдаги жаниб гьединаб хIалтIи гьабизеги захIматаб жо буго. Ва
амма, гьоркьов гьевги вукIадго, гьаб иш балъго хутIилищан абуни, кидаго
хутIизе гьечIо.
 . «ГIиналдаса бер цебесеб» абун буго, Хасбулад, нилъер
гIодизегIан, ГIалибуладил гIоди лъикI эбел. Гьев чи тIагIинавичIого гIоларо.
 . Киндай, вац, гьабун лъикI?
 . Валлагь, лъаларо. ЛъикI ургъизе ккела гьелъие.
 . Дида ракIалде ккун букIана, кIиявго тIаделъун,
гъанкъизе кIвелародай абун. Гьанже хIисаб гьабураб мехалъ, цосина
нилъедаго гIуж-муж лъуни, лъикIаб букIинарилан ккана.
 . Жиндирго тумакIги речIчIун чIвани?.. Ия? Хасбулад.
Лъица речIчIанилан абилеб?
 . Тохлъукье жиндасанго щванилан абила.
 . Валлагь, абизеги буго, хъуштIун гIодов ккун
кьвагьанилан.
 . Гьаниб жаниб хъуштIизе бакI гьечIелъул,гьелда гIадамал
26
божиларо. БацIцIунаго кьвагьанилан абун лъикI.
 . БитIараб буго, гьедин абун лъикI.
 . Гьелда тана нилъеца рагIи. ТуманкI кинас речIчIилебали,
гьеб буго гьанже лъазе къваригIун.
 . Дуй бокьани, дица речIчIила, ва амма. ВацIгIаласда
чияца тумакI речIчIулеб мехалъ валагьун вукIинегIан, дицаго речIчIи
бакьинаан диего.
 . ЧIор гIадаб рагIи. Дица речIчIизе буго тумакI. Ва амма иш
балъго цIунизе ккел ас тункIида жаниб патрон, рекъезабула).
 . Гьеб абизе кколеб рагIи гуро, вац Анталав.
Гьаднн гара-чIвариялда гьал рукIадго, гьекъолеб жоялъул цIураб парччиги хъатикь
ккун, квен-тIехгун ГIалибулад тIаде лъугьун вачIуна.
 . Ассаламу гIалайкум! Дунги вачIинищ, нужго гIелищ?
  в а  . ВагIалайкум салам, лъикI щварав
(гьикъарулаго, аз туманкI-къайиги кодоса босун, ГIалибулад гIодов
чIезавула).
 . Ворея, вац ГIалибулад, кив щварав, щиб бихьараб, нух
битIанищ?
 . Валлагь, битIанаха жибго чIор гIадин. Нужер щиб
хIал бугеб дун аралдаса?
 . Щиб букIинеб, вац, цояз ахал росана, цояз рукъзал
гьаруна, – гьединал хиялазда рукIанаха ниж.
 . Дур пикру кин ккараб, ГIалибулад?
 . Щиб пикру гьелъул гьабизе кколеб. Кванала,
гьекъела, рукъалъул магIишаталъе лъикIаб чIаголъи гьабила; хутIараб
халкъалъе гIаммаб пайда кьолеб рахъалде буссинабила.
 . ГIалибулад гIолохъанчи вуго, Анталав. Ясал-чагIазеги
букIине ккола асул дагьабниги бутIа-ратIа.
27
  (велъулаго). Элги махIрум гьаризе бегьилищха
нилъеца?..
 . Гьедин гуро рагIи бугеб, гьадин буг ГIалибуладида
тумакI речIула).
Гьав реххун уна. Хасбулад, къватIив кIанцIун, иш-макъалъухъ гIинтIамун чIола.
 . Щибго гьечI Анталасда аскIов гIодов чIола).
 . Вореха, вац Хасбулад, гьаб хIалтIи гIадамазда лъани,
цIакъ нилъ сурулеб, хасго дий рогьо кIудияб жо бугин, жаниб лъун тезе
кIоларищан бихье.
 . Дун гьединав чи вукIаравани, Анталав, тIоцебе гьаб
гъамас батарабго абуна дида ГIалибуладица Анталасда бицинчIого, нилъейго
тезе бугилан; дица къабул гьабичIо, дудаса батIияб жого бакьангурилан.
 . Эдинищха ав гьудул вукIарав! Гьанже вукIаян абе нухал
гьарун, кьоял лъун, лъинал рахъун, халкъалъе пайда бугел хIалтIаби
гьарулев. Нилъ къуниги кIваричIин, кIиясдаго гьоркьоб бикьун гьаб
давлагун, паракъат чIезин.
  (пашманаб ххвелги гъабун). Щибха, вац Анталав,
гьабилеб, гьадин хъван букIун буго. КигIанха бокьилаан нилъей жакъа
нилъер гьалмагь ГIалибулад нилъгун ца-дахъ тезе бегьулеб сурат
букIарабани.
 . Гьелъул иш жибго нухда ккун инин, бачун бихьея доб
парччи цебе, щиб жо ас бачIун бугоян бихьизе.
 . Цин дагьаб жо кун лъикI гуродай, гьудул Анталав?
 . Цин, къеч буссиналъе, дагьаб жо гьекъон лъикI.
КIиясго, кIалдиб бан, иргадал гьекъола. РакъдатIе рехарал ччугIби гIадин,
тIуртIуриялда Хасбуладги Анталавги гIодор ккун, заманаялдасан хун уна.
Цо заманалдасан тIаде вачIуна ХIайдарил росдал ахIуд рахъарал гIадамазул
цоявлъун вугев Манап. Манап, виххун, чIваркьун, заманаялъ гьезухъ валагьун «вахI,
28
вахI» абун хутIула. Нахъ вуссун, гьалмагъзабазде ахIи базе рагьдухъе вортула.
  Ва...а, Мамма! Ва...а, Майиндур! Ва...а, Абудунажат. Гьанир
руго! Гьанир руго!
АхIи балев Манап вугеб заманаялда, 3аид абулев цо чи, жанив кIанцIун, гъансида
хурхуна. Жанив вачIунев Манап вихьун, жибго гьебги тун, эхетун чIола. Цо-цо ккун, кIи-
кIи ккун рачIун, ахIухъабаз сцена цIола. Жиде-жидер рагъул алаталги хIадур гьарун,
риххун ккун, хварал жанабазда сверухъ лъугьун, гьезда гьоркьор руччаби-лъималги
рукIуна. Умагьанил яц, ХIайдарил эбел Манаршаги йикIуна. Умагьанил гьоболасул
хIакъикъат лъалей, Гьайбатил рекIелай Муиги йикIуна.
  (ГIалибуладиде килищги битIун). Гьале, гьав вуго Умагьанил
гьобол. Гьасул килщида бугеб баргъичги буго ХIайдарица Гьайбатие бачIун
букIараб баргъич. Гьеб парччи Умагьанил букIараблъигIаги лъаларищ
нужеда? Гьале нилъее къваригIарал тушбаби. Гьаз чIварал руго нилъер
Умагьаниги гьелъул лъималги.
Гьанже, балканалде гьаби гIадин, гьезда тIаде гурун, «речIчIе» — ян цояз ахIун,
«кьабе» — ян цояз ахIун, цадахъ киназго хъуй бахъинабула.
  (гьезда гьоркъов речIчIун). Сабру гьабе, гIадамал, сабру
гьабе! ГIодоре риччай, гIодоре ричча эл нахъе-нахъе цIазаризе лъугьуна).
Гъансиде жаниве ваккула, тIаде нуцIа къала; цинги гьездехун вуссун, гъансида
тIадеги вахун, кIалъай гьабулаго, хъуй бахъун, АхIмад гьоркьов къотIизавула.
 . Нижер гIадамал чIварал тушбабиги гьезул гъамасги
нижехъе кье.
  Гъамас дие букIине ккола, тIоцеве гьазда тIаде щварав чи дун
вуго.
  Цеве мун щваниги, гъансида квер хъварав чи дун вуго, дие
29
букIине ккола гьеб.
  Гъансил иш нилъеца гьав ГIалималлада гьикъун, гьас абухъе
тезе ккела.
  Гьаб гъамас букIине ккола, дир хIисабалда, нилъер
ханзабаз жидейго бахчун букIараб жо. Гьел бетIергьаби ратизегIан цIунун
тезе ккелилан ккола дида.
 . Хазина Манаршай букIине ккола, гьеб сабаблъун яцги, васги,
нусги чIварай йигелъул. Дида лъаларо, айго щай яхъунарей гьал жиндирго
тушбабазул ччукIелги бахъизе, гьездаса хутIараб хазинаялда кверги лъезе.
  (угьун биччан, къваридго):
Дие хазинадал хIажалъи гьечIо,
ХIайдарил лугбазда мусрал жемараб.
Меседил гъансиде ялагьиларо,
Берзул канлъиялда квасквас тIупараб.
Дир чияде базе гIайибго гьечIо,
ГIакълу ун батила гьекъараб жоялъ.
Гьоболасда чIвазе хатIаб лъаларо,
Харда цIа лъун буго дирго тIулилалъ.
Бакьулъа бекаги наган таманча,
Чорхой рокьаразде кьвагьизе ккараб.
Кьавуца кванаги меседил баргъич,
Дир лачен сукIизе чияца хураб.
БахIараб гIумруги гIашикъаб сонги
Савуца бухIарал хIасратал къоял.
Цоцаде букIараб рокьул кьоялде
Кьалул гьури пураб панаяб дунял.
30
Гьанже дида рекъон щийго йигодай,
Яцги, васги, нусги мусрудалъ лъурай,
РухIалил загьруги зулмуяб ццинги,
Цоцада гъорлъ жубан, гьекъезе кьурай.
 . ГIенеккея, гIадамал! Нилъер Умагьаниги лъималги гьаз
чIварал ратани, гьал жалго лъица чIварал? Гуро, гьалмагъзаби! Гьал киналго
чIвараб жо буго гьаб гъамас. (ТIад хIетIе тункизабула.) Умагьани чIварабги
гьаб, гьелъул яс Гьайбат чIварабги гьаб ва гьелъул дурц ХIайдар чIварабги
гьаб. Ва гьал нилъеда цере ругел мискинзаби чIварабги гьаб. Гьаб буго,
гьалмагъзаби, балагьалъул гъамас! РачIа, гьалмагъзаби, нилъеца нилъерго
хваралги рукъизин, гьал мискинзабиги жиде-жидер хъизамазда тIаде
щвезаризин. Гьаб хазинаги нилъеца халкъалъе гIаммаб пайда кьолеб
рахъалде буссинабизин.
  Дун разияв вуго АхIмадица абухъе гьеб тезе.
  Гьанже мун разилъаралдаса тIокIаб жо щайха?
«Нижги разиял руго», «нижги разиял руго» абун киназулго цадахъ хъуй бахъуна.
 
31
А Й Д Е М И Р В А У М А Й Г Ь А Н А Т
Лъабго пардавалъул пьеса
Г Ь О Р К Ь О Б Г I А Х Ь А Л Л Ъ И Г Ь А Б У Л Е Л
Г I А Д А М А Л:
Г ъ а з и — жадул кьерав, къокъ вицатав, цIакъ гьекъолеб тайпаялъул,
40 сон барав чи.
 — Гъазил чIужу, жуба-гъубарай, партал-хьиталда хьарай, 38
сон барай гIадан.
У м а й гь а н а т — Гъазил яс, цоги батIияй лъадуе гьаюрай, партал-
хьиталда язихъай, жийго гьайбатай, ламусай, сабурай, кьенсер-бер чIегIерай,
рачлихъа гIодоре даларал гъалазул, 10 классалда цIалулей, 18 сон барай
гIадан.
 — Асмал яс, батIияв росасе гьаюрай, пудраялъ ва
партал-куналъ къачIарай, жиндирго аслияб берцинлъи гьечIей, 20 сон барай
гIадан.
А й д е м и р — младший лейтенант, яхI бергьарав патриот, 22 сон
барав, Симисханил абурав вас.
 — Айдемирил яц, цIодорай, сабурай, 30 сон барай гIадан.
З а й б а т — Симисханил ункъгIал, къороллъиялда санал арай, кьер-
гьан рекъарай, 43 сон барай гIадан.
 
 
БацIцIа-бакъадаб рукъ, жаниб истол-бакI, истолалда нахъа гIодовчIун, счетал
рехулев Гъазиги, гъамасги ричIун, жидерго кIиликI-курхьеналде ралагьулел Асмаги
Симисханги.
32
  Яхъа, Симисхан, самоваралде жанибе дагьабги лъимги тIе,
тIурччи тIагIун батани, гьебги бай.
  Жакъа цIияб самоварги лъунищ нуж ругел, Асма?
  Радалго Умайгьанатица лъолеб бугоанха, цIаги сун батила,
лъимги къун батила.
Симисхан кухниялъуйги ун ячIун эбелалда цо жо шурула. Эбел, айгун цадахъ
жаниеги ун, йиххун ккун ячIуна.
  Унго, гьай Умайгьанатида гьабулеб жого дида лъаларо:
хвезабун буго самоваралъул хIалтIи.
 виххун ккун). Щиб элъие гьабун бугеб?
  Щиб гьабун бугебали валагьизе вахъа дове. Лъим тIолелъубе
тIурччи бан буго, тIурччи базе кколелъубе лъимги тIун буго!
Гъази, вортун жанивеги ун, живго ццидал къвачIа гIадин вачIуна.
  Валлагь, толаро, Асма, гьанжени дица гьадай яс чIвачIого.
  Гьебги лъикI гьанже, чIван гьейгун, туснахъалде ин гIадаб жо
букIинаро.
  Цо нух гуреб, кIиго нух гуреб, даим алъ гьабунщинаб жоги
жанибе бачунищха рукIинел гьанже?
  Эбел гьечIей яс йигин, Гъази, жиндиего бокьухъе те.
  Гьанже эбел гьечIогунилан, кидаго элъие дахIа ккунищха
рукIинел? Те-теянги абун дур хIалимлъиялъ буго, Асма, кинабго хвезабулеб.
  Гьанже гьеб кIочараб бихьугегийин, яхъа, Симисхан,
бацIцIинеги бацIцIун, цIидасан лъе, дир яс, самовар.
 сагIаталдеги ваккун). Гьанже гьелъухъ валагьун чIезе заман
гьечIин, квешав чиясда бер чIвалелде дие цо речIчIизабизе жо босея гьанибе!
33
  Вай, гьанже кив кваназейиланха мун унев?
Асмаца цо литраги кIиго-лъабго хоноги Гъазида цебе лъола.
 цебе литраги ккун). Доб чакаралъул бахъараб жойищ, Асма,
аб?
  Гьеб буго доб гьитIинаб чирмакъолониса биччараб, бищун
дуего бокьулеб чагъир. Чакаралъул бахъараб жо жеги полпилъго буго.
  Воре, аб чакар къанагIатаб мех бугелъул, чакаралъулаб кинав
ватаниги чиясда цебеги лъоге, амма нилъерго районалъул гьалмагъзабазе
камунги тоге!
  Гьеб, Гъази, гьанжелъагIанги камичIеб, нахъеги камилареб
батилаан, гьай цо ясилан абурай расул горолъадил букIуна ургъел. ТIаде
щолел ал къоялги руго, нилъер алъие гьабураб кIудияб хIадурлъиги гьечIо,
гIадамазул бердукьегIаги, цо йигей ясалъе жого гьабичIогоги гIолеб гьечIо.
ГьанжелъагIанги дуца эменлъи гьабидал, дуда жо абизеги ламуслъун йиго.
 кеплъарав чи). «Чвантиниб гIарац бугони, магIарда ах
гьабулилан» абула, Асма, дуе гьелъул расги ургъел ккоге, сельпоялъул
ихтияр нилъехъ гурищ бугеб?
  Сельпоялдасаги даим босулел-босулел рукIун, цощина тIаде-
гъоркье жойин ккелебан хIинкъулаха, Гъази.
  Мун гьелда хIинкъуге, Асма, гьелъул рахъ гурищ дуе
нилъеца, жибго «СалихIилас жергъен гIадин» рекъезабун бугеб. Нилъеца
босараб жоялда дандбитIараб багьа гъоба лъезе буго, цинги тайгун цадахъ
босаниги элъул ккезе жо гьечIо.
  ГIали вугоан жакъа ахIделев, гIемер лълъадахъани, гIеретI
бекулилан рукIуна, Асма, нужер гьав Гъазидани гIурулъан ваханиги риччел
хъваларилан.
  ГIали щив чи?
  Гьале гьав нилъерго мадугьал гьечIищха!
34
 пунщун бетIерги хъвагIулаго). Щибдай къваригIун буго
къвачIа-ГIалие, ахIун райкомалдегун, ХIасанилав гIадин, цо воркьизейищха
гьавуларев!
  Гьведа кIалдире тIилал регьугеян абулин, Гъази, ГIали
жахIавго те, гьев ваккулареб каратI букIунарин.
  «Бакъ-моцI нилъехъан бугони, цIвабзазул ургъел гьечIилан»
букIуна, Асма, ГIали-ГIумарил иш бигьаяб жо бугин, дурго цоги босизе
бокьараб жо батани, метер гурищ базаркъо, ячина цадахъ Симисханги,
босила бокьанщинаб дир ясалъе. (Гъазица ясалъул мугъалда квер кIутI-
кIутIула.)
ЛъикI жоги гьекъон, къвалакь сумкаги бан, Гъази вахъуна, эв тIовитI
изе яхъун, хадуб кверги хьвагIун, Асма нахъ юссун ясалде семизе лъугьуна.
  Лъелъе тIурччи базегIан гIадалай йикIине ккани, дуда жеги
самоварго бихьунищ букIинчIеб, ракIбахъад? Жакъа дур гIайиб реххизе
Умайгьанат гьечIейани, щиб гьабилеб букIараб? (Ясалъул гъуждул
къакъала).
  Щиб гьабилеб, йоха, тIаса тIалъел босулаго,
самоваралъуса кIанцIараб хIухьел дида кIкIуй бугилан ккана!
  Вигь, тIорччоде тIураб лъим гIодобе бачIараб мехалъгIагийищ
кантIуларей, керен турад!
  Цин лъим тIелалде тIурччи бан букIана, йоха.
  Вай, гьан тураяй дун, гьалда жо малъизе ккарай. (Эбелалъ
жиндирго квер хIанчIула.)
Гьеб заманалда, армиялдаса бачIараб Айдемирил кагъатги
квербацIцIалда къан, Симисхание китайшалги щеблеталги росун, Асият тIаде
ячIуна.
35
  ЙорчIами, яц Асма! Нужго хутIунищ ругел?
  ЙорчIами, яцако Асият, ячIа, ячIа. (Эбел-яс тIаде рахъун
хIурматалда Асият гIодой чIезаюла).
  Гъази, Умайгьанат кире арал?
  Гъазиги гьабсагIат жиндирго хъулухъалде ана, Умайгьанатги
школчIужу йигоха нижер эй, тIокIаб жоялъул ургъел бугей гIадан эй гуроха.
  Щиб гьабилеб яц, Асма, гьанже аб хъвазе-цIализе лъаларев
чиго бегьулев гьечIелъул, эдин ятилаха Умайгьанатги.
  Вай, лъаларо, Асият, гьай болъоналъени бокьичIо гьеб
къватIул цIали.
  ЦIализеги унарей ай щиб жо гьабулейгIагиха йикIуней?
(Симисханида къвал бала.)
  Жиндирго гьаб угьунеб, хьухьунеб жоялда йикIунаха, Асият.
Яхъая, Симисхан, доб къандалъудал лъел босея, Асиятида бихьизе!
Яхъун ун алъ Умайгьанатица угьараб цо жо босун бачIуна.
  Вай, дур кверал щулалъаялъул хIалтIул гьайбатлъи! Гьадинаб
махщел гьалъухъ батулеб жойиланго йикIинчIо.
  Квералдаса борчIараб махщелни щибго гьечIоха алъул, Асият.
Жийго гьадинай ламусай, рукъ тун къватIие яхъунарей жо йигоха, яц, нижер
ай.
  Ламус тIагIараб цIуяб жо лъикIго гуро, яц Асма.
  Нужерго щиб хIал бугеб йоха, Асият, Айдемирил хабар-
кагъатго бачIунаребищ?
  Кагъатги буго, Асма, эсул, Симисхание гьитIинабго
сайигъатги буго. (Алъ Асмада цебе квербацIцI лъола.)
  Вай, гьабго щай букIараб, яц, даим бачIунеб сайигъатищ
букIунеб? (КвербацIцIалдаса бахъун шал бихьула.)
36
Ясалъ нечарал ххвелал гьарула.
  Гьале кидаго бихьараб жо гуро, рохь гIанасеб шал буго,
гьалъул кун-квар рикIкIун гIумру кьеги дир васасе. (Ясалдехун.) Гьанже
къоял гьаричIого кинха мун йикIиней.
Асмаца ясалда шал чIвала.
  Рекъон гьечIищха, Асият?
  Рекъон буго, яц Асма, месед гIадин, гьеб басрияб, нусго
цIияб!
Къвалакь жиндирго тIахьалги ккун, Умайгьанат тIаде ячIуна,
«йорчIами» абун, Асиятил кверги босун, тIахьал нахъе лъезе уна.
  ЯчIа, ячIа, Умайгьанат, Айдемирил кагъат бугин, гьаб цIализе
ячIа.
  Айдемирилилая?
Йортун ячIун, жиндирго пасихIаб мацIалъ кагъат цIалула.
«Айдемирил рахъалдасан урхъараб салам буго эбелалде, яцалде, цоги
ниж гьикъаразде... Гьанже гьаб моцIрол анцIабилелда дун нужеда тIаде
щвезе вуго, цинги анцIила щуабилелде нахъвуссинчIогоги чара-гIамал
гьечIо. Гьел къоязда жаниб нужеца хIадурлъи гьабичIони, нилъер иш цIакъ
хадуб бехъерхъун хутIизе буго. Саламгун, нужее сахлъи гьарулев нужер вас
Айдемир Къурбанов... Воре, воре хъвай-цIали лъангутIи тIагIинабизе жигар
бахъе, гьелъие кIвар кьоларев чи нилъер гьалмагъ гуро».
  Гьанже, яц Асма, батIаго дица жо абизе ккарай чIужу мун
гуро, кIудияб къо-мех гьабизе нилъеца ккеларо, цо релълъаралда рекъараб
37
жоги гьабун, гьаб тIасияб хамизалдегIаги ресго гьечIоха...
  Вай, гьедигIанго гIедегIизе кколеб жойиланго йикIинчIо, щиб
гьабилеб, гьанже гьесул ракI сукIараб жо нилъеца гьабиларо. Йилълъа,
Умайгьанат, цIулги бичIун, цIаканалде лъугьа, Асиятие гьоболлъи гьабичIого
гIеларогури нилъеца.
  КъваригIинаро, Асма, щибго гьабуге, дун кванан йиго. Унге,
яц Умайгьанат! Гьаний нижеда аскIой гIодой чIезе ячIа.
Халат гьарун гъалалги, квербацIцIалъ бетIерги бухьун, рохьил
гIамирко гIадин, Умайгьанат гочун уна, Асият гьелъухъ ялагьун паналъун
хутIула.
  Вай мун тIаса йосугеялъул гьайбатлъиги кьенсер-бералъул
чIегIерлъиги! Дида гьалъул гIадал халатал гъалалго рихьичIо, Асма!
  Киналго гьединал рукIуна, яц Асият, гьел лагълъул махI бугел
жал.
  Алъие батиларо, яц, гьелъул махI!
  Валлагь, бугебха, яц, гьалъул эбелалъул эмен жеги кьер
хисичIев чийилан абулаан.
  Лъаларо, яц Асма, жакъа дуца гурони гьелъул цIар бахъулеб
рагIичIо. Симисханидаса санадги гьитIинай ятилаха, Асма, ай, лага-гIуч
алъулалдаса цIикIкIараб бугониги.
  Вуйгь, гьебги щиб рагIи, яц Асият! Симисхан гьайилалде гьир
гIатIал кун батила Умайгьанатица.
  Абураб-тараб бакIго бугебищ, Асма, алъул?
  Киса рагIи, яц Асият, школалдаги курсанталгун лъугьунищ ай
йикIунеяли, хъахIаб чол гIадаб цIар бахъун буго алъул. Эдинаб жо Гъазида
бицине нижедаги кIоларо.
Гьеб заманалда жаниб къвал цIун цIулалгун, багIарал гIанабаздасан
38
гIетIул гаралги гирулаго, Умайгьанат ячIуна.
  Гьанже гьеб цIаканалдаго кваличIого, йилълъа, Умайгьанат,
нижеде, дир цо бетIерги буго ххазе.
  Инищ, Асма?
  Бегьиларо, яц Асият, гьоболлъигIаги гьабичIого, чIойого мун
йитIизе.
  Гьеб цIакъ бигьаяб жо буго, Асма, дун дагьай гIедегIунги
йигин, гьайги йитIе дида цадахъ.
  Аха, Умайгьанат, амма кватIичIого юсса!
КIиялго элги ун, Асмаги ясги хутIула.
  Яхъа, Симисхан, гьеб шалги чIван, шелбеталги ретIун, цо лъел
цIезе а, тIокIалъ мун къватIие яхъине щолеб гIадаб жоги гьечIин аз бицунеб.
Ясалъ ретIун, эбелалъ рекъезабула, пудра бахуна, махIал гьарула,
матIуялъуй ялагьун, кьенсер-бер лъухьула.
  Пайда щибха, эбел, Умайгьанатил гIадаб цо маржаназул
цIал гьечIелъул гьанже горбода базе!
  Гьезул ургъел гьабизе дуде ккеларин, дица тIубазе те гьезул
хIалтIи, дурго нухда а!
Гьанжай лъадай ине къачIала, гIертIил къвал батуларого йортанхъилей
йикIуна.
  Хамиз сордо кинаб магIида бугеб, эбел?
 (йиххун ккун). Щиб жойилия?
 (гIодоеги къулун). ГIертIил къвал кинаб магIида бугебан
39
абулей йикIана.
 (кIиябго кверги ясалде хьвагIун). Вай, чехь чурадил яс. АскIор
чагIи рукIаралани, щиб гьабилеб букIараб? Гъажалда бан босе, гъеж
къотIагийин дур.
Гьанже хъазил рилълъингн бачунаго, яс уна, элда хаду-хадуй
йилълъун, эбелалъ гьелъул партал рекъа-решезабула. Асма ургъалил пикраби
гьарун, жийго жиндаго гаргадизе лъугьуна.
  Азарго сон къелъ барай, къого сон ракьулъ барай къватIул
Умайгьанат дир ясалдаса гьитIинайлъун гьаюлей Асият йихьулищ? Жого
гьечIого Асиятица Умайгьанат ячун инчIо. Алъул гъалазул кьуриги, кьенсер-
бералъул чIегIерлъиги гIолеб буго Асиятие. ГьедигIанго ракI хъахIай Асма
дунги гурейин, цо йиччан тун йихьея. Хъвазе-цIализе лъазабеян бачIараб
Айдемирил кагътидасаги чIухIун, хIатIил роси батIалъана Умайгьанатил
жакъа!
Гьединал пикрабазда Асма йикIаго, нухда гIодой ккун, гIеретIги
жанибе пунтIун, тIаде чваххараб лъеца цIалтаде яхъун ячIуна Симисхан.
  Вуй-вуйгь, гьаб дуй лъугьарабго щиб, Симисхан?
  Сахаб жо дуца малълъиларо, битIун клубалъул кIалтIе
щолаго, хъуштIун гIодой речIана, гIеретIги хвана, халкъалдаги сурана!
(ГIодизе лъугъуна).
  Мунго кий ялагьунгIаги йикIарай, ракI бахъадил яс?
ГIадамаздаги йихьарайищ?
  Сунде данделъун рукIаралали, росуго бугоан
тIагIадазул, дун гIодой ккейгун, гIагIай бахъана, «гIодо ккезейищ яхъарай?»
абун цоял ахIдон, «тIаде яхъинайизе гьание ячIаян» цоял ахIдон, инжит
гьаюна. (Щакърахун бицуна).
40
  Вай, керен тураяй дун, жакъаго-жакъа мун лъадае йитIизе
яхъарай! ХутIараб жониги нахъе щай тIолареб, ракI къотIад. (Асмаца гIодобе
араб лъим рокъоб жужала).
Гьанже Асиятица гормендоги чIван, гьелъул бетIерги ххан, бадисан
нур бецIцIулаго, Умайгьанат ячIуна, чIегIераб къо чIун Асмаги хутIула.
  Гьаб жужараб рукъ бихьуларогунищ, кIанцIун ячIиней йигей?
Дуда щибилан дица абун букIараб, сардал-къоял ран чIезе йикIун йиго
Асиятил доя...
  БетIер ххазегIан хутIанаха, Асма, сардал-къоял разе
ккаралани эдинги чIелаанха.
  Йилълъа, баркалайин дуе, лъел цIезе а, бахъун гьеб гормендоги
гIодоб лъе, лъил гьебали, гьеб чIван ругьунай гурин мун. Пурщун гъалалгун,
матушка гIадин йикIинчIого, гьеб бетIералда чохтIоги къай.
  Симисханида шал чIвараб мехалъ, гормендогIаги
дуеги къваригIинилан, Асиятица чIвана гьаб. Дир чохтIоги гьечIо, Асма,
чохтIо къарал ясал нижер школалдаги гьечIо, къазе нижер учительзабаз
изнуги кьоларо.
  Нижее школалъулги учительзабазулги махIниги ургъел гьечIо.
Басриябго букIаниги, гьадаб Симисханил букIараб чохтIо къай. Бихъараб
гуро, багьараб гуро, мун, эбел гьечIей яс, чIухIизе ккеларо.
  ГьанжелъагIан гьабураб цIалиги хвезе тун, дида
чохтIо къазе кIоларо, Асма!
  КIолищ-кIоларищан гьанже балагьизинха, вачIине виччан те
дов эмен.
  ЧIваялдаса кIудияб жойищ дие гьес гьабилеб?
Гъажалда гIеретIги бан, Умайгьанат паркъула.
41
  Гьаб Умайгьанатилги Асиятилги бугеб гьоркьолъи щиб
жойилан дуца толеб, Симисхан?
  Дида лъаларо, эбел, сон-церекъадги гьание ячIун,
Умайгьанатилгун хенейги бан ана Асият.
  Риччан те, алъулги Гъазилги доб гIертIида тIасан букIунеб
накъит бихьилебин нилъеда.
Бицунаго-толаго гъажалда чIобогояб гIеретIги бан, Умайгьанат тIаде щола.
  Аб гIертIил хIалтIи хун буго, Асма, лъим кколеб
хIалго гьечIо, щиб алъие лъугьараб? Абги босун лъадае чиго ун вукIаравдай
нужер жакъа?
  Щиб элие лъугьунеб, цIияб гIеретIалъе? ГIарчIихинеги гьаюн,
дуца тенкезабун батилаха! Гьебги босун лъадае ине дуда барахщун рукIун
ратила гIадамал? (Йортун ячIун Асмаца, гIертIихъ балагъун, накаби рухула).
Гьай жоялъ квегъулел руго! (Умайгьанатида тIаде къулкъудула,
Умайгьанат хIинкъун сородула).
Гьеб хIалалда гьел рукIаго, Гъази тIаде вачIуна.
  Щиб, Асма, гьанжеги алъ гьабун бугеб?
  Щиб бугоян бихьизе гьаб гIертIихъ валагье. (Асмаца гIодулеб
ххвел гъабула).
Гьанже Гъази Умайгьанатиде вортула, ав кколеб ххвел гьабун, Асмаги
сверун кIанцIелей йикIуна, гьоркьое лъугьуней йикIарай Симисхан, нахъасан
балъго гордеги туркIун, Асмаца чIезаюла. Умайгьанат чIичIилаго
нахъарокъое кIанцIула, тIаде нуцIаги къан, Гъазица кьабула, кIалтIа чIун
гьардолеб ххвел гьабун, «Ма, босе», — ян Асмаги йикIуна. ГIодой ккезегIан
эйги кьабун, Гъази цеберокъове вачIуна.
42
  Дурги чIолеб бакIго гьечIо, Гъази, гьедигIанго гурхIел
гьечIевгийищ чи вукIунев?
  Щибха гьабилеб, Асма, чIалгIине мех щвечIищ?
  Щиб гуреб гьабилеб, берцин гьабун малълъун бичIчIизабила.
  Малълъуларогунищха бугеб, Асма, дудаго лъаларищ?
  Малълъараб босулеб чанкIкIелни гуро, Гъази, ай. Хваразул
рухIаздасаги нечон йигин, дир яс, гьарщун катIаригун йикIинчIого, гьаб
чохтIоги къан йикIаян абидал, гIин киса тIамулеб, гIаданищ жинда кIалъалев,
хIайванищ вугевали цо жойидегIаги гьайичIоха дун элъ. Жидер школалда
чохтIо къазе бегьулареблъи лъаларищ дудайилан кIал гьикъана.
  Бегьуларищан гьанже балагьила! (Босун чохтIогун ун,
Гъазица Умайгъанатида къабула). ГьабсагIат къай гьаб!
«Гьанжеги къаге!» – ян абун Асмаги йикIуна.
 
К I И А Б И Л Е Б П А Р Д А В
Гьениб бихьизе буго гьадабго рукъ, столалда нахъа гIодой чIун
Симисханги, Симисханидаса бахъараб чохтIоги тIад къан, аскIой гIодой чIун,
гьелда цIияб алфавит малъулей Умайгьанатги ва гьезде тIаде къулун Гъазиги
Асмаги. ХIуштIасан бачунаго къаламгун, Симисханица бабадулеб мацIалъ
цIалула, къосарал бакIал Умайгьанатицаги ритIизарун, Конституциялъул
гьаб хадуб рехсараб статья:
«Статья 131. Обществоялъулаб социализмалъулаб бетIергьанлъиялде
квешаб къасд гьабулел чагIи халкъалъул тушбабилъун рикIкIуна».
43
  Гьелеха, гIезегIан лъикI лъалеб буго. Цо анкьалъ
тIаде юссун цIалани, йорчIарай чIужу йикIина.
Гъазиги Асмаги рохула.
  Дуца малълъизе ккела, Умайгьанат, алда тIаса яхъинчIого.
  Школалде инчIого гIелароха, Асма, гьениса
юссарайго малълъила.
  Школалдеяли кватIун аниги ургъел гьечIин, гьай Асмаца
малълъараб гьабе!
  Йилълъая цо дурго цIар хъван бихьея, Симисхан.
Симисхан цIер къотIулев чи гIадин йикIуна, цо заманалдасан хъван кьола.
  Гьелеха, кибго гьечIебгIан лъикI буго. КIиябго «С»-
ги гьоркьоб бугеб «М»-ги басрияб къагIидаялъул ккун буго, хутIаралда
кIалъазе бакI гьечIо.
Асмаги Гъазиги роххула.
  КIиабилеб классалда гъоркь хутIарай гIадан гурищали, тIокIай
инчIого чIарай?
  Я гъарин, Умайгьанат, гьадаб нужеца цIалараб жоялъул цо
мурадго босизе кIвечIоха дида. Кинал гIадамал дол халкъалъул тушбабилъун
рикIкIине кколилан абулеб бугеб?
  Гьадалъ абулеб буго, колхоз-совхозалъул букIа,
сельпо-райпоялъул букIа, гьединго фабрик-заводалъул букIа, халкъалъул,
ялъуни пачалихъалъул букIа, гьоркьосеб боцIиялда жаниб хиянат гьабулел
чагIи халкъалъул тушбабилъун рикIкIунилан.
  Лъил рагIи гьадаб кколеб?
44
  Гьадаб буго нилъерго Советияб Конституциялъул
рагIи.
 велъулаго). Гьединал, боцIуда жанир рацIцIадал чагIи
ругиландайха, нилъергун гьудул-гьалмагълъиги гьабун, гьоркье-тIаде рачIун
ал рукIунел?
  Гьеб жо Конституциялъул гIайиб гуроха.
  Дуцаги бадиб-кIалдиб жо речIчIулеб батилаха, Гъази, гьезда,
дурги гIамал царал буго.
 воххун). Гьай-гьай! «Гьабизе лъани квас, квине лъани нах»
абун гурищ рукIунел? Гъоркьан ратIа бегьичIони, тIасан бохги бегьуларо.
РагIичIищ дуда доб сордоялъ бухгалтерас абулеб жо: живго хъубав вугониги,
документал рацIцIадав чи вугин Гъазиян абун?
  Къададаги гIундул рукIунилан абулин, Гъази, щай гурин
нилъей гьеб хабар, нилъ базаралде рахъун лъикI, жакъа школалде унеб къо
гурелъул, Умайгьанатги къватIахъе инчIого чIезе ккела.
  РагIулищ дуда, гьаб рокъоса кийгIаги ягъаруге! Йилълъа, дир
яс, Симисхан, къачIай! (Гъазица Симисхан лъухъа-рухъула).
Гьанже портфельгун Гъазиги, карзинкагун Асмаги, зонтикги хъатикь
ккун Симисханги уна, Умайгьанат жийго хутIула.
Гьанже Умайгьанатица жиндирго ургъалил къвачIа чIехьезе
байбихьула. Бахъун хъахIаб квербацIцIалъ магIуги бацIцIунаго, цо жо хъвазе
лъугьуна.
 
Гьанже дида бугеб къварилъи лъани,
Къориниб тIамураб церги гурхIила.
Къваридаб дир рекIел хIисаб гьабуни,
ХIасраталъ турулев тушман гIодила.
45
Бесдал эбелалда цее ккезегIан,
Каранда къанал чIван, чIарбида лъеги.
ЧIухIухъабаз хутIел тIад ретIинегIан
ТIарамагъадисеб мусру жемаги.
Дир маржаназул цIал карандаги бан,
Кеп босеян абе Симисханида.
Сверун расен бугеб гормендоги чIван,
ЧIухIдай свере абе Асмал ясалда.
Эбел гьечIел ясал чIухIуларилан,
ЧохтIо бихьуларищ дида аз къараб?
Дур гормендо чIвалеб габур гурилан,
Гьаб квар бихьуларищ бухьине кьураб?
Эмен, дун къокъанин, къо-мех лъикI дуе,
Босзе хутIараб ццин тIасалъугьун те.
ЛъикIго йикIа, Асма, арай дун гьанже,
«Эбеллъи» гьабидал, дуе баркала!
Гьанже кварил кIичIида жанибе габур ккезабулей Умайгьанат йикIадго,
нуцIа рагьун, Асият тIаде яккула. «Вай, вай, Умайгьанат!» – абун чIичIилаго,
йортун ячIун Умайгьанатида тIад хурхуна. Жигар бахъун кваридаса гьей
хвасар гьаюла. Гьанже кIиялго цоцалъ хурхун гIодула. Цинги гIодорги чIун,
гара-чIваризе лъугьуна.
  Вай, дир Умайгьанат, гьедигIан гIасияб хIалтIи гьабизе кие
яхъарай?
  ГIайиб гьабугеха, яц Асият, рес къотIидал тIамураб
кIичI букIанин.
46
  Гьаб дуца ботIрода къараб жо щиб, Умайгьанат?
  Нужер нусалдаса бахъараб чохтIоха, яц.
  Доб гормендо киб араб, Умайгьанат?
  Гормендо чIвалеб габур батIияб букIунилан, тIаса
гьебги бахъун, гьаб чохтIоги къан тана дун Асмаца.
  Кинаб габурдай, Умайгьанат, гьелъие къаригIунеб?
  Лъаларо, яц Асият, Симисханил гIадаб къокъ-
бицатаб букIине кколеб куц бугоха.
  Гьанже гормендо бугеб бакI щиб?
  Гьебги эбелалъул рукIарал рацIцIадал маржаназул
цIалги, кIиябго гъансиниса «бикъун» ун рагIулаха.
  Лъица гьел рикъулел?
  Дица росун вакьинасухъе кьун рагIулаха, яц.
  Вакьинас дуе гурищ гормендоги элда релълъарабги кьезе
кколеб, дуца эсие кьолеб къагIида щиб?
  Дида лъаларо, Асият, сиратI багьана бугилан абун
буго гIандисес. Гьединаб жо батиларищха азулги.
  ЭменгIаги киве валагьун вукIунев, Умайгьанат, гьединал
бугьтанал дуда лъолеб мехалъ?
  Асмал ишараялъухъ ишанги ккун, кибе гьелъ килищ
битIаниги, вортизе къачIан вукIуна.
  Мун расги пашманлъуге, яц Умайгьанат, цо рагIал гьечIеб
майдан букIунаребин.
  Вай, рагIа-ракьанго батулеб гьечIо, Асият. ГьадигIан
халкъалъе гIатIидаб, эркенаб дунял диде тIаде бегун бугеб куц дуда щибха,
яц, лъалеб? Сон радал, азие самоварги лъун, дун школалде ана. Рахъун аз
лъим тIолелъубе тIурччи бан, тIурччи балелъубе лъим тIун, самоваралъул
хIалтIиги хвезабун, гьелъул гIайиб диде рехана. Гьединго росу балагьун
Симисханица пунтIизабураб гIеретI сабаблъун, дие гьез гьабунщинаб рагIи!
Нижер школалда чохтIо къазе изну кьоларилан абураб дир рагIиги кьолон,
47
дида инсуца кьабгIанщинаб жо! Киб гъугъарабги Гъуниб магIардейилан
абухъего, азул кканщинаб гIайиб диде кколеб бугоха, Асият, баччизе.
  КIваричIин, Умайгьанат, Айдемирги вачIун вуго, эсдаги цебе
лъела нилъеца дур масъала.
Айдемирил цIар бахъигун, Умайгьанат йохун-хинлъун лъугьуна.
  Балагье, Асият, дир макьу битIун ккараб куц, нолъ
дида цеве тIамана эв, цо жал-рачI халатаб чодаги рекIун, йоргъинабун инев.
  РекIун вихьини, чIужу ячинелъидал вачIун вугев, гьелъие
батилилан телаан нилъеца, амма жал-рачI халатаб букIиналдасан батIияб жо
бичIчIулеб буго. (Алдаги тункун, Асият елъула).
Ай дагьай ламуслъун лъугьуна.
  Гьеб чохтIоги бахъун рехун, дагьаб магIна-гIиналда йикIине
ккела, Умайгьанат. Айдемирги ваккизе бегьула аниве «эбелалдеги» щвезе.
Елъизеги елъун Асият уна. Цадахъ кIалтIе щвезегIан Умайгьанатги ун,
кIиязго цо шур-шур гьабула, гьимулаго, гIодое къулун, Умайгьанатги нечон
лъугьуна. Гьанже Умайгьанатица, бахъун чохтIоги реххун, халатал гъалалги
гьурщун риччан, панаяб макъаналъ, рукъ сверулаго, гьал рагIаби абула:
Рии бачIун, хасел ун,
Харил кьибил цIилъула,
Хасалил накIкIал роцIун,
БецIаб дунял гвангъула.
Кваркьи-милъир хIулараб
ХIанчIида рас бижула,
48
Жанив тIамурав туснахъ
Манифест ккун ворчIула.
Гьури-цIералъ гъурарал
ГъутIбузда тIегь баккула,
ТIаде хинаб цIадги бан,
ЦIорол гIунсби риуна.
Къварилъиялда хадуб
ГIатIилъи камуларо.
Кидаго цо хIалалда
ГIадамал хутIуларо.
Лъица щиб гьабуниги,
Гьабурасе батула,
Сабур гьабураб агьлу
Ахиралда боххула.
Гьединал пикрабазда йиххун Умайгьанат йигеб заманалда,
Айдемирица нуцIида кIутIула. Асмадаса хIинкъарай Умайгьанат, хехго
чохтIоги къан, нуцIа рагьизе йортула. «ЙорчIами, Умайгьанат», – абун
Айдемир жаниве лъугьун вачIуна. «ВорчIами, лъикI щварав, Айдемир», —
абун Умайгьанатица кверги босун, бакIида гIодов чIезавула. АскIой жийгоги
чIун гьикъа-бакъаризе лъугьуна.
  Гьа, кида щварав, щиб хIал бугеб?
  Рохь гIадин! Ворея, дурго щиб хIал бугеб, Асмалгун
гьоркьоблъи кин бугеб?
 гьимулаго). ГьоцIоги нахги гIадин.
  ГьоцIо-нах гьедигIанго кьогIлъунищ аниб бугеб?
49
  Щай эб кьогIлъулеб?
  ЦIакъ азун йихьулей йигоха дида мун.
  Логое ун ятизе бегьула. Мун щиб цIакъ хиса-басун
вугев?
  Заманги хисун гьечIищха, гьалмагъ?
 асул формаялдеги ялагьун). Гьаб щиб цIакъ берцинаб
форма, Айдемир?
  Гьаб финляндиязул дора рукIарал нилъер гIолохъабазул
формаха, Умайгьанат.
 эсул орденалда бугеб хатIги цIалун). Гьаб кинав
чиясе кьолеб орден кколеб, Айдемир?
  Гьаб буго Ворошиловасул къагIидаялъ тумакI кьвагьизе
лъарасе кьолеб жо.
 гьимулаго). Гьеб дидаги лъалаан. Амма дие
кьуралдаса гьаб дагьаб батIияб буго.
  Гьадинаб кьезе бокьани, дунгун цадахъ йилълъа.
  Асмадаса ятIалъизе кIвеларо.
КIиялго релъула.
  Кире ун ал жакъа тIагIун ругел?
  Базаралде ине ккеларищха, Айдемир?
  Кина-щиналго рахъун ине, азул базаралда бугеб щиб?
  Ясалъе къваригIараб-тараб букIинарищха босизе.
  Яс кьезейилангIаги гурищ ал ругел?
  Дуда лъалаха.
  Дидани щибгурин лъалеб? Лъие ай кьезе хиялалда ал
ругел?
  «Лъиейилан» абурасе кьолей рагIулаха.
  Щибилая, щибилая, Умайгьанат?
50
  ГIинкъав чиясе кIицIул гIакIа ахIуларо нилъер
гьаниб.
  Дица гьей ячунаро... Дица ячине йиго среднее
образование лъугIарай отличница.
У м а й г ь а н а тъ Кисадай яхъила, Айдемир, гьединай гьалмагъ дуе?
  ГIемер рикIаде вахъине ккелареб гIадин буго дида
ракIалда.
  Гьеб мехалъ Асмал макъаналъухъги гIенеккизе
ккелаха.
  Гьебни бигьаяб жо бугин, гьаб дур чахтIил
берцинлъиялъул бицунебго гьечIогури нилъеца.
  Берцинаб букIунгутIизе лъидаса бахъараб чохтIо
абали лъалебищ дуда?
  Дуца бицани лъалаха, Умайгьанат.
  Гьаб буго, гьалмагъ, дур дандиялъул букIараб чохтIо.
  Дандияй абулей дуца?
  Нилъерго хирияйлъун йигей Асмал яс.
  Гьединал дандиязда рекъолеб макъан гьечIо, Умайгьанат,
дир. Дица гьалмагълъун кквезе йиго матIуялда жанисан гурони жеги дуда
гьумер бихьичIей гIадан.
  Финляндиялдаго нич-намусги тун вачIун вугилан
ккола, Айдемир, дида мун!
  Ничги намусги ясбер гIадин цIунун букIана, Умайгьанат,
амма гьанже рехизе кколеб буго.
  БатIаго гьанже эдигIан учузго эб кьеялде мун ахIараб
жо щиб?
  БухIараб кьечIони, бокьараб щоларилан рагIичIищ дуда?
  МацIалда ракьа гьечIелъул бокьараб бицине бегьила,
Айдемир, дуца.
  Дуца изну кьуни гьеб дур чохтIо бахъун, арабгIан
51
бакIалде рехизе бокьун бугоан, Умайгьанат, дие.
  Ясалдаса чохтIо бахъани, букIунеб статья лъаларищ
дуда?
  Лъала, Умайгьанат, ясги разилъани, гьеб бегьилин ккола.
Дир рекIел хIукму цIакъ щулияб буго, дуцаги гъолбасани, эб тIубалаанха.
Гьанже жиндирго чохтIоги бахъун рехун, гъалалги гьурщун риччан,
панаяб макъаналъ Умайгьанатица гьал рагIаби абула.
 
Эбел хун хутIарай «къватIул цIалдохъан»
Дуца ячинаро, младший лейтенант.
«Лагъил махIлъи бугей» гъалхалатида
Дур ракI рекъеларо, рагъул итаркIо.
 
Рагъул фронтазда чучичIеб хIара
Дур чергесаб логохъ чапулеб буго.
Чармил къотIи гIадаб къвакIараб дир ракI
Дур кьенсер-бералъухъ кьватIулеб буго.
Гьанже Умайгьанат, жиндирго напс кквезе кIвечIого, гьесде тIаде егун
уна, кIиялго хурхун, къвалалги ран, заманаялъ чIола. Гьанже Айдемирица
Умайгьанатие гьадинаб бадибчIвай гьабула.
  Мун, Ленинил комсомолка, гьоркьохъеб образование
лъугIарай отличница, Асмалги ва гьелъул дандерижи дурго инсулги мурадги
гьабун, гьадаб квар бухIиналде мун ахIараб жо щиб, Умайгьанат? Щай мун
гьел тушбабазда данде къеркьечIей ва гьел къватIир чIвазаризеги хIалтIичIей,
52
щай? Гьединаб гIантаб хвелалъ мун хун ятарайани, халкъалъ дуй кьолеб
къимат кинабдай букIинаан?
 пашманго панаяб хIохъел биччан):
Айдемир, дир гIумруги,
ГIун дун ячIараб бакIги
Дуе баянаб бугин,
БадирчIваял гьаруге.
ГьитIинго эбел хвана,
Асмал цIобалде ккана,
Араб дир рукIа-рахъин
РакIалдещвезабуге!
Умайгьанатица Айдемирил каранде бетIер бегизабула. Хадуб
Айдемирица жиндирго план гьалъие баян гьабула.
  БачIунеб хамиз сордоялъ дица, бахIарай ячине абун,
Асият йитIизе йиго. Гьейгун цадахъ ячIине дуца гIамал гьабе. Гьеб мехалъ
нилъеца мунги доя ккун, Асмал яс жидеего тезе йиго.
Гьедин гьал ругеб заманалда базаралдаса рачIунел Асмал къукъаялъул
сас рагIула. Йортун ун Умайгьанатица нуцIаги рагьун, Айдемир вачIун
вугилан роххел бицуна. Гьанже риххун ккун рачIун, Асмаги Гъазиги
Айдемирида хурхуна; Умайгьанатги Симисханги цояб рокъорехун рорчIун
уна. Гьанже столалда нахъа гIодорги чIун, гара-чIваризе лъугьуна.
Айдемирил орденги эсул хъулухъги иргадал лъугьун баркула.
   Вай, мунгийищ вихьулев, вай мунгийищ
вачIунев? (Асмалги Гъазилги чIезе бакI тIагIуна).
53
  Дур кагъатги цIалун букIана, Айдемир, нижеца, амма гьадигIан
къокъидго мун вихьизе ракIалда букIинчIо.
  Ниж дуде ракI щун рукIарал куц дуда щибха лъалеб,
Айдемир! (Цин-цияхъ валагъун кеп гъабула Гъазица).
  Вай, дуе гIумру кьеяв, дир вас, гьадигIан ниж роххизарурав,
щибдай дуе кьезе ккела гьанже?
 велъулаго). Асие кьезе кколеб жояли асда жиндаго лъалеб
батилин, яхъа цо закускаялъе гIамал гьабе, гьечIебищ дур кодолъияли?
  Вай, мунгиха, Гъази, цо урхъи буссинегIангIаги аскIой
толарей.
Яхъун арай Асмаца гьекъолеб-кунеб жо рохь гIадин чIезабула.
Айдемир цо пашманго гIадин вукIуна. Гъоркьгоги кеплъун вугев Гъазица
цIун стакан Айдемирил сахлъиялдасан речIчIизабула. Хадусеб иргаялда цо
цIун Айдемирихъеги кьола. Айдемирица цодагьаб тIаса гьекъон тола.
Айдемирил хасияталъухъ балагьун, Асма дагьай рахIат хун йикIуна.
 кеплъарав чи). РачIа, вац Айдемир, гьекъезин, кваназин! Гьаб
буго нилъер бертадул цебехъан.
 пашманго). РакIалда бугеб жо бицинчIогойила, Гъази,
гъеду чIегIерлъараб. Дир рокъове вачIин гьелъие гIоло букIана. Амма дир
гьеб план хвана, хадуб цIияб план гьабизеги ккана.
Г ъ а з и в а   Щай-щай, щиб лъугьараб? (Риххун лъугъуна).
  Гьай нилъер Умайгьанатил цо маржаналги гормендоги
рагIула гьаниса бикъун. Гьелъ дагьаб рахIат хвезабун буго, Асмаги Гъазиги,
дир.
  Вай, божуге дир вас, лъица гьелъул гьеб бикъулеб? Жинцаго
гьелъ нахъе босун батила.
  Чеснислов, Асмал рагIи битIараб буго. Жинцаго гьелъ босун
батизе ккола гьеб.
54
  Асмал рагIи нилъеца гьереси гьабиларо,
Умайгьанатилилан бикъараб жо гьеб гуро. (Ххвел гьабун). Гьеб буго Асмал
ясалъулиланги ккун, дие квешезе гьабураб хIалтIи. Гьелда тIад дица хIалтIи
гьабичIогоги тезе гьечIо.
 (йиххун ккун). Вай, щиб хIалтIи, дир вас, гьелда тIад гьабизе
кколеб? ГьитIинаб жо кIодо гьабуге, Айдемир!
  Дица росила, вац, гьелъие маржаналги гормендоги, талихI
кьеги, Асмацаго абухъе, гьитIинаб жо кIодо гьабичIого те!
  Нилъеца гьеб кIодо гьабизехъин гьечIо, Асмаги Гъазиги.
Гьеб хIалтIи лъица ва лъие квешезе гьабурабали дида цIакъ баянго лъала.
Асма гьанже, чехь унтараб цер гIадин, чIезе къадар лъугIун лъугьуна.
Элдаго релълъун Гъазиги вукIуна.
Гьанже Айдемирица, баркалаги кьун, ине къасд гьабула. Йиххун ккун
Асмаца эв ккола, хадувго цун Гъазиги речIчIун чIезавула.
  ЧIа, дир вас, цо элъул ккараб жо бицинегIангIаги сабру гьабе!
Гьеб гормендоги маржаналги лъицаго рикъичIо, дир вас, гьел руго
Умайгьанатие къваригIараб къоялде дица нахъе лъун, месед гIадин цIунун.
  Вот, бихьулищ дуда? Асмаца гьелъул жо хвезе дуе кидаго тезе
гьечIо!
  Гьеб иш дуца бицанихъе батани, Асма, нилъер иш нухда
ккезе буго.
Йортун Асмаца нахъарокъоса росун маржаналги гормендоги
Айдемирида цере лъола. Айдемирица ахIун Умайгьанатгун, гьелда кодере
кьола. Гьанже киналго роххун-хинлъун лъугьуна. Хасго Гъази майдан гIадин
гIатIилъун уна. Ас цIу-цIун стакан Асмахъеги Айдемирихъеги бегьула.
Жиндийгоги тIун, лъабазго «За здоровье!» абун цоцалъ тункизарун гьекъола.
55
  Гьанже, Асмаги Гъазиги, жиндирго малъаз гIадин,
гIадамасул рокен хъасуларилан абула, нилъерго иш нилъецаго бицун лъикI.
БитIун гьечIищха, Гъази?
  ЧIор гIадин буго, Айдемир.
  БахIаралъул хIамаян, гьудулин ва къайи босун ритIулел
ясалин абун, цо къваригIел гьечIел гIадатал рукIунаан некIо. Гьанже нилъеда
жаниб гьединаб хIалтIи букIине бегьуларо. Хамиз сордоялъ гьание Асият
ячIине йиго. Гьелда цадахъ ясги йитIе. БосичIого гIолареб гIиси-бикъинаб
къайи-матахIалъул жо батани, гьеб босун нилъерго Умайгьанатги йитIизе
бегьила. ТIокIав чи нилъее хIажат гьечIо.
  БитIараб буго, Айдемирица абухъе гьабизе ккола гьелъул иш.
  Вай, гьадай ункъгIалгIаги йитIичIого ресго гьечIо. ЦIакъго
мекъса бихьила.
  БитIараб буго, Айдемир, Асмаца абухъего, ункъгIал
йитIичIого гIоларо.
  ЛъикI буго, йитIизе бегьила гьейги. Гьанже дун инин!
Гьедин тела нилъеца иш. Сордо лъикI нужей.
Азул квералги росун, Айдемир уна. Гьесул хIурмат гьабун, гьев
тIовитIизе цадахъ алги уна.
 
Л Ъ А Б А Б И Л Е Б П А Р Д А В
Гьадабго рокъор Гъази, Асма, Асият, Умайгьанат ва Зайбат, къаси
бахIарай тIойитIизе хIадурлъулел ва гьелъул къайи-матахI къачIалел.
  РачIа, яц Асма, цинтIаго босичIого, гьаниса цо чара гьечIел
56
тIагIелалги росун, Умайгьанатги дунги, доре гьелги щвезарун, рачIинин.
  Дидаги ракIалда букIана болъонил ригь щвелалде цо
квергIелалъе жо битIун лъикIилан.
  ЦIакъ битIараб буго, гьедин гьабичIого гIоларо.
  Щибдайха гьенибе битIун лъикI?
  Ясалъул парта-магIал лъураб чемоданги битIизе ккела, цоги
гьаб гIеретIги гелги – кIиябгоги битIизе ккела.
  Гьедин ккун букIана дидаги ракIалде.
Чемодан Умайгьанатица, гIеретI-гел Асиятица босун ине байбихьула.
  Сордо-къо лъикI нужее, гьанже ниж аралин!
  Нух битIаги, нух битIаги, рукъалде лъикI рачаги!
  ЧIа! ЧIа! Йилълъа, Асма, нухIда ятизе кIалтIе яхъа!
  Мун лъикI гуродай, яц Зайбат?
  Мун лъикI, Асма, кIухIаллъичIого яхъа.
Асмаги нуха ятун, ал кIиялго уна.
  Гьанже, яц Зайбат, Симисханил ургъел бахъанаха нилъер,
лъаларо Умайгьанатилги ургъел кидадай бахъилебали!
  Щиб ургъел гьелъулги букIунеб?
  Айги ккеларищ, вац Гъази, нилъеца ригьнаде кьезе?
  Валлагь, ккелароха цо баккизеги.
  Ккелареб батани, хазинаялъе гьейги тун вукIа.
  Гьай-гьай вукIина, кигIан дуда мекъса бихьаниги.
  «Хазинаде гIарац те, гIедал яс росасе кье», – ян рагIичIищ
дуда, Гъази?
  Рос-рукъ букIана къваригIун къватIул Умайгьанатие!
  Вийгь, гьедигIанго нур гьечIеб рагIийищ, вац, ясалде
57
абулеб!
  Нижер рокъоб кколебщинаб рагIи щибха яц, Зайбат,
Умайгьанат сабаблъун. Элде кIалъан гурого вукIунарого ав, гьеб бегьуларого
дун.
  Дида лъаларищ, яц Асма, мун гьелъухъ балагьарай куц.
  Гьале гьасда жиндаго лъала. Дирго яс йигей жойилан дида
ккечIо, гьей гурони.
  Валлагь, Зайбат, эбеллъиги эменлъиги кIиябго гьабуна
Асмаца гьелъие, амма гьелда гьеб лъачIо.
  ЛъикIлъи туруларилан абула, Гъази, гьабурасе гьабураб цо
къоялъ батила.
  Гьанже ай чохьол гьарихвад щиб жо гьабулейиландай чIун
йигей, аниегIаги якуларей?
  Намуслъун ятилаха ай. Йо, Симисхан, нижеда аскIое ячIа,
гухIай, мун нечезе кколев чи гьечIин гьанив.
  Симисханилан ахIизе бегьиларо, Зайбат.
  ТIокIаб щибиланха элде ахIилеб?
  Щиб гурелъул, бахIарайилан ахIизе ккела.
  Ккела, гьанже гьелъие хIурматал гьарулел рукIине ккела. Яхъа,
Зайбат, ячун гьаниегун, партал-жоги ретIун, хIадурлъи гьабе. ГьабсагIат
тIаде долги щвелин.
Яхъун ун Зайбатица Симисхан цеберокъое ячуна. Нечон щиб гьабилеб,
дир ясан, гьелда тIад партал ретIун рекъа-решезабула. Эбелалъ тIаде
одеколоналъул махIал гьарула.
  Расги барахщичIого тIун баче, Асма, нилъер сельпоялда гьеб
кигIан бокьаниги бугебин. Зайбатидеги чвалхе! Вот, вот, воо-о-т, гьедин
гьабизе ккола!
  Гьанже, яц Зайбат, гьитIинал жалазул тIубараб лъайги
58
букIунаро, дуца малъа-хъван гьабеха гьанже, алъул эбел мун йигин.
  Асмаца абухъе, мун цIакъ балагьизе ккелаха, Зайбат.
  Лъицаго ккеларо, Асмаги Гъазиги, Симисханида жо
малъизе. Баркат бугел ратаги, ахир цоцаздаса рохарал ратаги, васалгун
ясалгун данделъарал ратаги.
  Дурги рокьанщинал чIахъаги, ГIалиги рукъалде лъикI вачаги,
бищун гьитIиназе гьабулеб къоги лъикI бихьаги.
  Гьанже дир бугеб хIинкъи нужеда щибха лъалеб? БахIаралда
гIери речIулеб гIадат букIунелъул гIолохъабазул, гьединаб жоги букIинадай
цосинаб?
  ЦIакъ лъикIаб жоялде ургъун йиго мун, Зайбат. Цо хал-шал
гьабизе Гъази витIун лъикI гуродай?
  ГIемер лъикI, дун ина гьезухъ валагьизе. Дица минатахъ
риххизаризе руго гьел. (Гъази уна).
Гъази заманалдасан цо рахараб кагъатги босун вачIуна.
  Вихьа-рагIулелъув гIадан-чиги гьечIо, Гъазил рукъги цIехон
вачIунев цо чи чIвана данде. Дун вугин Гъазиян абидал, Айдемирица
нужехъе битIараб жо бугилан, гьаб кагъатги кьун, нахъвуссун ана.
  Щиб жо босун вачIиневдай вугев хабарквеш? Босе, яц Зайбат,
цIалун бихье, щиб жо гьелда бугебали.
Гьанже Зайбат, кагъатги ричIун, тIаде ялагьун чIола. ЦIализе
кIоларого, бадибе цIаги бахун заманалъ хутIула. Чури бухIараб бахIри
гIадин, чIезе къадар тIагIун Асмаги, элдаго релълъун Гъазиги хутIула.
Гьазухъ ялагьун чIаралъуйго хутIун ясги йикIуна.
  Айдемирил гъолбас бугищ гьелда?
  Буго, вац Гъази, гьале.
59
  ЦIале, яц Зайбат, щиб жо гьелда хъван бугебали?
  Дуцаниги цIалулебани, Гъази, гьаб.
  Дида гьеб цIияб къагIидаялъ цIализе лъаларо.
  Гьесда лъалеб букIарабани, духъейищ гьеб кьолеб букIараб?
Дир чохьониб цIа лъечIого, цIале, яц Зайбат, кагъат.
Зайбат пашманго кагъат цIализе лъугьуна.
  Гьадин хъвалеб буго, яц Асма, Айдемирица:
«Гъази ва Асма! Нилъер тушбабазул бищун кIудияб мурад буго
цIализе, хъвазе лъалареллъун нилъ рукIин. Жакъа гьел тушбабазда данде
вугев красноармейцасе рекъолеб гьечIо, гьезул мурадалда хадувги ун, хъвай-
цIали гьечIей, гьелде рокьиги гьечIей, гьелде тIадеги кIухIалай, гIамал
кIудияй, гогьай Асмал ясгун гьалмагълъиялда гIумру тIамизе. Гьедин
бугелъул гьелъул бакIалда гьалмагълъун кколей йиго среднее образование
бугей Гъазил дие йокьарай яс Умайгьанат. БатIаго нужедаса тIун-хун вукIине
бокьун гьабулеб хIалтIиги дир гьеб гуро. Гьайги нужер, гьейги нужер.
БатIалъи гьечIо. Саламгун Айдемир. Нужее бокьани, берталъе рачIинеги
бегьила».
Гьанже Асмаца накаби рухун, квер хIанчIун тIола.
  Вийгь, вийгь, гьай къватIул Умайгьанатидаги данде
гьаюларелъул, мун холарого щибулей йигей, чехьчурадил яс? (ТIад речIчIун
яс къакъала).
Гьелдаго релълъун Гъазиги лъугьуна.
  Инсуца квер кквечIого, лъица гьесие гьей кьолей?
  Дица кверккун кьечIого, дир яс лъица ячунаяли гьанже
60
балагьилагури. (Гъази вортун инев вукIуна).
Зайбатица ккун чIезавула.
  Киве ине къасд гьанже дур?
  Райкомалде ине вуго.
  Райкомас щиб элда гьабизе дуе бокьараб?
  ГьабичIони исполкомалде ина.
  Къаси сардилъ дуда исполком кив ватулев?
  ВатичIони битIахъе Зайналовасде тIаде ина.
  Эв щиб хъулухъалъул чи кколев?
 надалда кверги чIван). МацIалда бугоанха, бачIунарого буго.
  ЩайтIан тIад букIун батила.
  Агьа, гьанже ургьана, уполкомзаг.
  Эсда щиб дуца бицинеб?
  Гьаб диего гьабунщинаб жо бицина.
  Щиб дуе гьабунилан бицинеб, Гъази?
  Гьабги гьабунин, гьабги гьабунин, гьабги гьабунин.
  Дуе Симисхан цIализе бегьичIо, Асма, цIаличIей гIадан
гьалмагълъун Айдемириеги бегьичIо. Дун дудаса цIикIкIарай ятаниги,
гьитIинай гьечIо. Дица цониги ликпункт, ялъуни кружок борчIизе толаро.
Доб дица кагъат цIалулеб куц бихьанищ дуда? Гьадалдаса дагьабги лъикI
хъвазеги лъала дида. Дун гIадин, мунги хIалтIарайани, гьаб иш гьалде
кколароан.
  Дир ясни эдин тун ятилин, Умайгьанат ячиналъе ккараб
гIилла?
  Йилълъа гьанже гьебги бице дуца!
  Эй цIаларай йигелъул батилаха, дида лъаларо. Доб
Айдемирил кагъат цIалулеб мехалъ гIинтIамун щай рукIинчIел?
  Дие бегьиларищ цо гьитIинаб кIалъаялъе рагIи кьезе?
61
  Симисхан кIалъалей йигин, руцIцIа!
  КъватIул цIали бакьангурилан дун эбелалъ
школалдасаги гьукъун, гьаб бецIлъиялда къоркь чIезаюна. Жакъа кинавго чи
жиндир лъаялъул канлъиялдалъун цеве унеб заманаялда жаниб, Айдемирие
бокьун батиларо беццай дун ячине. Дун гьадин хутIиялъе гIайибаллъун
эбелги эменги руго. Гьез басрияб гIадат ккуна. Гьанжеялдаса цо чанго къоялъ
цебе бачIараб гьесул кагътидасанго бичIчIун букIана дида дирги гьесулги
макъан рекъелареблъи. Диралдаса Умайгьанатил гIамал эсие бокьана.
Гьединго дидасан кканщинал гъалатIал эбелалъ Умайгьанатиде реххана.
Умайгьанатил квердасан угьарабги, букъарабги, къотIарабги, лъутIарабги –
кинабго махщалил хIалтIи диде гIунтIизабуна. Рекъарабги берцинабги
букIинчIищ жиндир-жиндир гIайиб жинда-жинда баччизабизе ва жиде-жидер
махщелги махщалил бетIергьабазе тезе. Гьале, дир Зайбат, дунги тун,
Айдемирица Умайгьанат ячиналъе ккараб сабаб.
Гьеб заманалда жаниб нуцIида кIутI-кIутIула. УмайгьанатгIаги гуродай
абун, йортун ун, Асмаца нуцIа рагьула. Жиндир букIине кколеб формаялда
милиционер жаниве лъугьун вачIуна. Ал киналго, риххун ккун, ралагьун
чIола.
 Гъазидехун). Дур битIараб цIар щиб?
  Гъази.
  Къурбанов Гъази гурищ мун кколев?
Г  У.
  Сельпоялъул вичарухъан вугоха мун.
  Уха.
  Мун ахIулев вуго милициялде.
  Ясалъул хIакъалъулъищ?
  Кинай яс дуца абулей?
  Дир изнуги гьечIого ун йиго Айдемирица дир яс ячун.
62
  Гьеб хIалтIи дида лъаларо, мун милициялде ахIулев
вуго.
  Ав милициялде щай, дир вас?
  Гьеб иш дир гуро, начальникасда лъалеб батила.
  Лъил васгIаги мун, гьедигIан гьайбатав?
  Дир эменго гьечIо, дида лъалелдего хун ватана.
  Цо нухалъ Зайналовасул гъова вихьун вукIарав гIадин ккола
дида мун!
  Вихьун вукIун ватизе бегьула. Зайналов гьоболищ
нужер?
  Нижер рокъосаго чи гурищ, дир вас, эв!
  Гьевги вихьана дида милициялде ахIун.
  Эвги щайдай?
  Батизе бегьула щибниги гьикъизе, цIехезе жо. Ну,
вилълъа, вилълъа. (Гъази цеве къотIула).
 къватIиве лъугьунаго). Дир гьеб партвел босе гьанибе, Асма!
 (портфель балагьулаго). Щай дуе гьаб къваригIараб?
  Гьелда жанир руго дир документал.
  Дур партвел гьаниб гьечIо.
  ГьечIого кибе эб унеб? (ВачIун шкафалъул нуцIа рагъула.)
Гьениб жаниб ас сельпоялдаса босараб цо гури къатIипадул бихьула.
Милиционерасдаса бахчун Асмаца гьеб жиндирго къвалакье ккезабула.
  Гьаб щиб дуца бахчулеб жо?
  Гьаб цо гьадингояб кагъат буго, дир вас.
  Кагъат гуро дица гьикъулеб бугеб? Кагъат тIад
жемараб жо щиб? (Асмахъа нахъе босун жаниве ваккула). Агьа, гьале доб
сельпоялдаса гьал къоязда жаниб тIагIанилан абулеб букIараб къатIипа.
  Вай, гуро, дир вас. Гьеб буго ясалъе парталалъе Айдемирица
63
бачIараб жо.
. Хъалиналъе бачIараб жо кколеб батилха аб?
  Чеснислов, гьедин бачIараб жо буго.
  ГIемер лъикI рагIула. Гьабги босизе ккола нилъеца.
(Милиционерас гури къвалакъ ккола).
Цеве Гъазиги къотIун, ав уна, хадур ралагьун пашманго алги хутIула.

1940
64

Лъабго пардавалъул пьеса

 — 23 сон.
 — Тидуриласул эмен, 52 сон.
— Тидуриласул кIудияв эмен, гIазухъахIаб мегежалъул
херав чи, 120 сон.
 – Тидуриласул гьитIинав вац, 17 сон.
 — Тидуриласул эбел, 41 сон.
 — Тидуриласул лъади, 21 сон.
 — Тидуриласул гьавурав гьудул, тIил гIунтIун гурони
вилълъине бажаруларев гIажизав чи, 25 сон.
 — Аминил рекIелай, 18 сон.
 — Школалъул учительница, 25 сон.
 — Колхозалъул бригадир, 33 сон.
 
Пардав рагьарабго, пуланаб рокъов вихьизе вуго Базалай, гIансидеги
къулун, къваридго, пашманго живго жиндаго гаргадилев.
  БихьунгутIи гурони, хIехьонгутIи гьечIебилан абула, уяб
хабар букIун буго. Хвезе кватIани гIадамасда гIемераб жо бихьулеб буго ва
хIехьолебги буго. Рик I к I ун кIоларел соназул гIумру нахъа таниги,
Тидурилас гIадин дидаги дир агьлуялдаги чIегIераб тIанкI лъечIо. Цо
къварилъи нахъа букIинеблъини макьилъ кьурдилев вихьараб мехалъго лъан
65
букIана. Ва амма гьадигIанго бакIаб унти батулеб жойиланго ккечIо... Ле,
Амин! Ва, А м и н!
Амин, цояб рокъосан вортун вачIун, адабалда жаваб гьабун цеве чIола.
  Тидурилав вачIунищ вугев?
  ВачIун рагIула, дида вихьичIо.
  Рокъове вач I инчIо, лъида ав рештIунев?
  ВачIун вукIун, инсуца къватIив къотIун рагIула, лъил бакIалде
вуссарав, лъаларо.
  Гьал кир ругел жакъа?
  Кирего инчIого рокъор руго, дахIадада.
  АхIун рихьея гьанир.
Вортун ун Аминица ахIун, Марям, Гьумай, Бейбулад рачIун, бакI-
бакIалда гIодор чIола.
  ВачIунищ вугев гьунар берцин?
  Нижеда гьесул иш гьикъуге.
  ТIокIаб гьомерхъахIлъи лъугьунгеги жиндир. Пайда
щибха, цо заман гьечIелъул!
  Щибха гьабилеб, кIудияв, нижги роххун гьечIоха гьев
вачIиналдаса.
  Же, ахIун вихье гьаниве, Гьумайил инсулъув ватизе вуго
гьев.
  Дида эмен вихьана. ВачIинчIила, вачIаравани къабул
гьавизеги вукIинчIилан абуна гьес.
  Дадучил бакIалда вукIине ккола гьев. Вилълъа, дир вас
Амин, инсуца ахIулев вугилан абе.
66
Амин вортун уна.
  ВатIаналъул къимат лъаларогунищ гьал ругел, ялъуни,
лъаниги, тушманасдаса хIинкъун чIунищ ругел, дида лъаларо. Цо тазаял
гIолохъабиги рихьулел руго дида гьанир, чIалгIадего къватIал сверулел.
  Гьал цо ХъванхъвачIилазул тайпаялъул гIоркьилавги вугоха
гьанив росдадаго бадив къан. ЧанцIул военкоматалде ахIаниги, нахъе витIун
вачIуна. Инвалидилан кагъталищ гьасухъ ругелали.
  Гьев кагътил инвалидха, дир яс, дий вокьуларев.
  ЦIакъ тамашаял чагIиха, ле, нуж! Сундалъун лъалеб
нужеда гьев унтун гьечIолъи?
  Унтун ватани, дару гьабизениги кинха унарев, армиялде
лъимал арал улбузда цеве, багIар гьабун габургун, хьвадулев вукIинчIого?
  Гьеб иш жиндаго гъосда лъала, дуца ургъел гьабисе
кколеб хIалтIи гуро.
  Марямица бицунеб жо чIор гIадаб рагIи буго,
  Унтарал сахлъизеги ккола жакъа, херал бахIарлъизеги
ккола. Нужеда рагIуларищ «Ват I ан, ялъуни хвел» – абун бугеб халкъалъ
ахIулеб. Хваралъги гурев, чIагоялъги гурев гIадан кинав вукIунев?
  Нижедеги тIири щолеб гIадаб кьаби кколаха дур эб.
Амма дирги бугебха военкоматалде кьураб гIарза, армиялде витIеян гьарун.
Жеги жаваб лъачIо.
  Гьоболасул хIама хIортIе бачараб гIоларо, Бейбулад,
гьекъезабизеги ккола.
Цеве Аминги тIамун, ракълиде вачIунев тушман гIадин, хадув
Тидурилавги гьавун, Дадуч ваккула.
  Асаламу гIалайкум. ВорчIами, вац Базалай.
  ВагIалайкум салам. Воре, лъимал, Дадуч цо тамахаб
67
бакIалда паракъат гьаве.
  Нилъер Тидуриласда цо гьитIинаб ругъунги щун бугоха,
Базалай. Баракат бугеб батагийин асул аб. КIудияб талихI ккун буго цо
квешаб бакIалда щвечIого, гьадин хутIи.
  Гьебни дуца абухъе телин, Дадуч, гьеб гьитIинаб ругъунги
босун, рагъул фронталда гьалмагълъиги тун, щай нижеда тIаде вачIараван
гьикъе гьесда.
  Гьал гьанир ругел кагътил инвалидазда бахиллъун вилълъун
ватила, гIадамаздаса ниж нечезаризе.
  Асул аб рукь гIайиблъун бугелъул, Марям, туманкI кинха ас
кквелеб?
  ТуманкI гурони тIокIаб жо бегьуларебищ! Хвалчаца кин
вагъичIев, кваранаб гъеж чIаго букIанагури асул!?
  Жиндаго вагъизе кIвечIони, рагъулезе сангарлъун щай
чIечIев? ТIокIаб зарар гьабизе кIвечIони, жинда речIчIараб гуллил каминиги
кколаангури тушманасе!
  Нилъер ватIаналде тушманас къасд гьабураб мехалъ, цо
гъажалзулищ, лъачи, бахIарчияс бицунеб? Нужеда рагIичIищ, ватIаналъе
гIоло нужер умумаз гьарурал гьайбапагъал? ГIинтIе хер тIамулел чахъма
тункIаздалъун чамалъ нилъер умумул чияр ракьазул хъачагъазда данде
къеркьарал? ВатIан эркен гьаби гурони, цоги мурад щиб букIараб? Нилъги
гьезул тIанчIи. ГьетIун вугев гурхIел гьечIев тушман, — сундухъ ралагьун
гьанже нилъ чIарал! Огь аман, бахIараб заман!
  Гитлерил хиял рагIула кинабго дунялалдаго квершел
гьабизе. Гьебго щиб жо кколеб?
  Гитлер ракьалда бакIгьун вуго, дир лъимал. Чамги гьев
гIадав чIухIухъан чохьонив лъураб ракь бугин нилъер аб, виччан те!
  Германиял лъидасаго къезе рес гьечIилан абулел гIадамалги
рагIулаха, Базалай.
  ЧамцIулги къуна нилъер ВатIаналъул тушбаби, гьанжеги
68
къезе руго. Надир-шагьасулги букIун буго гьебго хабар. Ахирги, нилъер
магIарулаз ГIандалазул ракьалдеги вачун, гьевги гьесул боги гъура-чункун
рехун буго. Виччан те тушман вачIине, Напалеон гIадин вуссине бокьун
батилин. Гитлерида ккун батила, Дадуч, дол жинца росарал пачалихъал
гIадин, гьведа тIил кьабарасе кьолеб бакIин нилъер улкаян. Жаниб бугеб
кIинусго миллион халкъ чIехьечIого, нилъер ВатIаналда лъицаниги квер
лъезе гьечIо. Вилълъа, Дадуч, доб Гитлерица тIаде кIанцIи гьабураб мехалъ
абурал рагIаби рикIкIе гьазие.
 рикIкIуна):
Дунял гьаргьадулеб гьагаб кьвагьиялъ
Кьижарал питнаби рорчIизаруна.
Кьурабалъ багъулеб рагъул пириялъ
Фашистаз халкъалда ххарил цIа лъуна.
Данде бащалъулеб зарги ккечIого,
Зулмуялъ улкаби кверде росана.
Кутак тIереналъуб тIадеги к I анцIун,
Гитлерица гIорхъи г I атIид гьабуна.
ГIемер лъадахани гIеретI бекула,
ГIумру араб бегун фаншзмаялъул.
ГIажал щвараб болъон щобде бахуна,
Ахир ккела элъул нилъер квердасан.
Граждан рагъазул заманаялъго
Лъараб нилъеда хIал немцазул яргъил.
Гъуризе кIоларел, гIурул ханазул
ГIатI ххунел гьабахъе, гьанир риччан те!
  Гьай баркала, дир вас, щулалъаги кIал, кьеги талихI.
  Гьелдасаги цIакъаб буго, Базалай, гьанивго хутIарав
«багьадурасул» хIакъалъулъ эс гьабураб кечI.
69
  Уяб хабарищ, чIо?
  Ругелха, Базалай, гьал цо багьналчиязде абурал рагIабиги.
  ГIелаха, Дадуч, дуйги гьанжелъагIан гьелги жанир лъун
вугев. Вилълъа, вилълъа хекко рикIкIе.
 ахIула ялъуни рикIкIуна):
Болъе вачунелъул чанги МухIума
ГIансиде къуларал къоял рачIана.
Къвалакь кверал чIварав чIухIухъанасул
ЧIартица бухьараб бетIер бихьана.
Нилъеца толаан кинабго унти
ИхIияр гьечIого бачIунеб жолъун.
Жакъа врачасул справкаялъ
Сах вугев лотиги ватула унтун.
Дир эбел хьихьизе чи гьечIин абун
Чарал рагIабаца ГIумар ворчIана.
ГIечIел лъималазул, лъади-рукъалъул
Къварилъи бугилан Гунащ хутIана.
  Гьай яманя, рагъде ун вукIаравани, тIокIав квешдай жив
чIвалев вукIарав! Унго цIакъаб кечIни щиб дур гьаб букIун бугеб?
  Гьелдасаги дагьабги лъикIаб буго, Базалай, армиялде арас
анив хутIарасде хъван бачIараб асул кечI.
  Дурго гьудул Тидуриласе гIологIаги гьебги рикIкIине
ккела, Дадуч, кигIан дудаса ламуслъаниги.
 ахIула ялъуни рикIкIуна):
РукIниб бегун гъулгъудун,
70
ГъалбацIалъ чан чIваларо,
ЧIаралъуб кватIани лъим
Мах I цинчIого чIоларо.
РуснатIа бухьун чоца
Кинго чIчIел босуларо,
Квердаса борчIичIого,
ЧIорбутI гIужда щоларо.
Жиндирго магIданалда
ГIарцул къимат кколаро,
КъватIибе босичIого,
Меседил хIал лъаларо.
Рохьоб жаниб тIилида
ТIад ишан кьабуларо,
ТIогьоде хьвадичIони,
Наялъ гьоцIо кьоларо.
ЗахIмалъи бихьичIого,
Хьулалде чи щоларо,
Хьухьикь бахчараб моцIалъ
БецIлъи тIаса унаро.
Улка сверун гелила,
Городазда тирила,
Тамахго цIунараб черх
Чаранлъун лълъадарила.
ЗахIмалъаби къулчIила,
71
Къварилъаби раччила,
Риччун, ракъван, къо бихьун,
Къеркьезе ругьунлъила.
Нилъер бакI теларилан,
Тушман тIаде гьетIидал,
ТIарамагъадисеб рухI
Гьесда данде реххила.
Мун раса-цIалкIуялъул
Сас рагIулелъув хIебтIе,
Цо-цо лъугьараб «гьунар»,
Нижехъеги хъван битIе.
  Гьай баркала, дадал, гIайиб гурищха мун гьединав
гIажизав вукIине.
  Гьанже гьав Тидуриласеги бегьиларищ, Базалай, цо кIалъазе
изну?
  Щиб абизе эсие бокьараб гьанжеги?
 нечадго). Дида гьеб хабар бичIчIана, дир хирияв эмен.
Дун ВатIаналъул къимат лъаларев чилъунги ккана. Халкъалда бихьизе
гьумерги дир гьечIо. Дица нужедасан ракIбацIцIадго гьарулеб буго, дун
дирго квердасан хвезе изну кьеян.
  ЛъикI буго, хвелин мун, цинги кив мун реххилев?
  Вехъерхъун вачун, гьадава хваразда гьоркьов къазавун
те.
  ВатIаналъул тIанчIилъидал виччаладай мун доз?
  Сабаб тIагIараб жо гIажалилан абулин, Базалай, лъийги дуда
нух батулеб гьечIеб, гьанже ас гьабулеб дармангIаги щибха?
  Гьев вуссине ккола, лахIзаталъ чIечIого, жив вукIараб
72
рагъул фронталде, жиндирго тIадаб налъи тIубазабизе. ТIокIаб сабаб гьесие
гьечIо!
  Разияв вуго, дир кIудияв. Гьаб къасиго ина. Ахирияб
бидул къатIра тIинкIизегIан ВатIанги цIунила.
  Дунги ина, дахIадада, дуца изну кьуни.
  Мун, гIатIгояб гIумруялъул чи, жеги дуда армиялъул
тIадал ишал тIуразе кIвеларо, дадал, дагьалъ сабру гьабе.
  Дур сонал гIурал гьечIелъул, военкоматалъги восизе гьечIо,
Амин, мун.
  Гьеб соназул рахъни, СалихIилас жергъен гIадин, рекъезабун
буго, Дадуч, дица.
  Ас кIиго-лъабго соналъ жиндир гIумру цIикIкIун
бихьизабун рагIула.
  Вай, дадал, дурго эбел-инсулги изну къваригIунаха дуе.
  Дунни цIакъ разияв вуго, Марямил хIалтIи дида лъаларо.
  Вас дир гуро, ВатIаналъул вуго. ХIукуматалъ къабул
гьавуни, дир бараб-хъвараб бакI гьечIо, дица йоххун витIила.
  Жакъа радиоялъ кьолеб букIана, кIудада, Ленинградалдаса цо
чIужуялъ немцазде данде рагъда ругел жиндир лъималазде хъвараб рохалил
хабар.
  Щиб гьелъ хъвалеб бугеб, дадал?
  Гьелъ хъвалеб буго цоясде летчикилан, цоясде танкистилан,
цоясде артиллеристилан, цоясде пехотинецилан, цоясде морякилан, батIа-
батIаял фронтазда ругел жиндир щуявго васасде, жинди-жиндир хасаб
адресалда цо-цо кагъат. Щибаб кагътида жаниб элъ бихьизабулеб буго:
жакъа хIажатаб къоялъ ВатIаналъе гIоло тушманасде данде къеркьезе нуж,
къвакIарал рагъухаби жиндасан гIун рачIиндал, жий цIакъ йоххарай ва
чIухIарай йигилан. Гьелда тIадеги жий йоххизе ва йорхизе гьаюнилан абулеб
буго гьелъ,— ВатIаналъул ахIиялъе жаваб гьабун, нужер рокъов хутIун
вукIарав гьитIинав вацги гьал къоязда жиндиего бокьун рагъде иналъ.
73
Эменги нужер Народное ополчениялда хъван, хIадурго чIун вугила. Гьединго
лъудбиги, медкурсаздеги лъугьун, лъукъарал гIадамазе кумекалъе куцалел
ругила. Лъималги сах-саламат ругила. Саламгун гьалда лугIизе танилан
хъвалеб буго Бондаренкоца.
  Гьай хIалбохад, гьелдаса мисал босизе ккела, Марям,
дуцаги Бейбуладицаги. Бачеха, дир вас, цо квер. Нух битIаги, дадал. ТалихI-
роххалида вуссаги, бергьенлъи нилъехъ букIине буго, хиянатчи къезе вуго.
Воре, вортулелъул рачIалдаги вукIунге, лъутулелъул мацIалдаги вукIунге!
БахIарчи гIадин хIалтIе. Мун кидаго хвезе гьечIо ва къезеги гьечIо.
КIиялго цоцалъ хурхуна.
  Къо-мех лъикI, эмен, дида тIасаги лъугьа, вихьичIого
хутIани цо кверги кь квер цебе битIула).
 мугъ рехулаго). Цин гьеб дурго ватIанияб мунагьги чурун
вачIа, цинги лъугьина тIасаги, босила дур кверги. Воре, Амин, кIудада кIочон
тоге. РакIалдещвеялъе доб дир буртIинги кье, Марям, асие.
Киналго уна, Базалай хутIула.
 
К I И А Б И Л Е Б П А Р Д А В
Пардав рагьарабго, бихьизе буго цебего гIадаб гIадатияб рукъги,
гьенире жидерго ишалда – щар чIвалей Марямги, машинаялъ юкъарилей
Гьумайги. ТIаде ячIине йиго, нуцIида кIутI -кIутIун, Зубаида,
учительницаялъул формаялда, рукьалда сумкаги бан, хъатикь чадирги ккун.
  РорчIами, рахъун ругелищ?
74
  Вий, Зубайдахъ балагье, Гьумай. НухгIаги кинан лъараб,
гухIай? Цо бакъ щолареб бакIалда хIучгIаги хъвазе ккела. Мадугьалихъ
йикIаниги, чIегIераб цергIанги йихьуларей!
  Вай, дир эбел, Марям, цоцада рихьизеги гъоркье-тIаде
рачIинеги заманищха гьанже бугеб! Къаси-къад чIечIого хIалтIизе кколел
руго.
  Къаси гьабулеб хIалтIиги щиб букIунеб, дир яс?
  Дудаги жого рагIун гьечIо, Марям, хIамил гIинзунийищ
мунго йикIараяли. Къаси-къаси гурищ алъул гьанже хIалтIиго букIунеб.
Цоцада тункун кIиялго релъула.
3   Гьеб букъулеб жо щиб, гухIай?
  Гьаб буго дир яс, нилъерго фронталда ругел гIолохъабазе
битIизе гъоркьан-партал.
  БитIизени бигьаяб жо бугоанха, Гьумай, гьезухъе
щвезегIаги щолеб бугеб ани.
  Гьезухъе щвечIого, щибха элда гьабулеб?
  Щиб гьабулебали лъазе Тидуриласда гьикъе.
  Кив вугев Тидуриласда эб гьикъулеб?
  Киве эв арав?
  Фронталде.
  Гьагал жал рицунге, гухIай, вачIун вахъиналде фронталде
унаревин.
  Марямида гьикъе.
  Аравха, Зубайда, эв вачIун нахъияб къоялъго.
3   Вий, цIа босизейищ, гухIай, гьевго вачIун вукIарав? Эвги
вихьизе хабар-жоги цIехезе, Аминги вихьичIин гьал къоязилан гурищ дун
ячIун йикIарай?
  Амингицин аравгури, дур гьудул, эсда цадахъ.
75
  Амингийила?
  Аравха, Зубайда, эвги.
  ЦIакъ лъикI ун рагIула. Базалайги витIизе вукIун вуго.
Щиб жо гьабизейилан гьев квергIанасев лъимер гьениве витIулев?
  Лъаларо, жиндиего цIакъ бокьанаха эсие. Нижецаги нухда
гьецIо лъечIого виччан тана.
  ЦIакъ хIажат гьечIеб хIалтIи гьабун буго. ТалихI бугони
пленлъунгIаги инаанха эл.
  Вай, абуге, дир яс, пленлъун росарал гIолохъабазе цIакъго
гIазаб кьолеб рагIулин гьез.
  ЛъукъизегIан пленалъе ани лъикI букIинаан. Тушбаби
ругониги эз рахIму гьабулеб рагIула.
  ВахI-бабай, алъги абун толеб куц, щибго пикру гьечIого.
ГьедигIан хъубаб рагIиго бицине бегьулебищ?
  Гьез кьураб хъахIаб дарайдул костюмги ретIун вачIарав чи
вихьарал гIадамал руго, Гьумай, гьанир.
  Цинги щиб жо хIажалъунха гьедигIан гIадамазе лъикIал
чагIи гIумруялъ рагъулел ругел?
  Гьаб мискинлъиялдаги зулмуялдаги гъоркь течIого
захIматхалкъ эркенаб ва бечедаб гIумруялде рачине бокьун гьабулеб хIалтIи
рагIула.
  Вай, гьал лъукъулел, чIвалел гIадамал лъицаха, германияз
гурел ратани? Гьебдайха эркенабги бечедабги гIумру кколеб?
  Цоги рес батичIеб мехалъ гьединаб хIалтIиги гIолеб
батила, ва амма лъукъун ракьалда хутIарал нилъер гIолохъабазда тIаде гьезул
аэропланаз ралел печеньябиги, шоколад-конфеталги ва тамахьу-папиросалги
рохь гIадин рукIунел рагIулаха, Марям.
  Лъаларо, дир яс, мун гурони гьел фашистал реццулев чи
нижедани рагIичIо.
  Реццизеяли гьел рацIцIун тIагIадал нилъей щай
76
къваригIарал, амма нилъго нилъецаго махсараде кквезеги лъикIабищха
бугеб? Жакъа нилъер тахшагьар Москваги араб, Кавказалъул кIул Ростовги
араб мехалъ, нилъеца гьабулеб рагъ щиб жо кколеб, дида лъаларо... Мун
кватIулей йигилангIаги абуларо, Гьумай, дуцаги.
Рукьалда сагIтидеги ялагьун, Зубайда яхъуна.
  Щай батIаго хехлъулей? Щар буссинегIан чIоларей щай,
чIере?
  Баркала, дир Марям. Дарсиде кватIулей йигин, гIайиб
гьабуге.
  Кидаго буссунареб дур щарихъ балагьун, гIадамал
чIелищха, Марям?
  Бигъараб щаралда щибха дица гьабилеб?
  ГIалидибирги ахIун, эсда нисунахги квинабун, сабаб
хъвалел гурищ нуж рукIарал?
  Гьале лъабго анкь бан буго дадида сабаб бан, жеги битIа-
бишун бахъунеб гьечIоха, дир яс.
Зубайда тIойитIулаго, Базалайица тIаде лъугьун дандчIвай гьабула.
 борхараб гъаракьалдалъун). ВорчIами, Базалай.
Вахъаравищ, дир эмен?
  ЙорчIами, дир яс. (Базалай гIуж-куцалъухъ валагьун
чIола.)
  Щиб хIал бугеб дур, гьури-муч гьечIогогIаги вукIуневищ?
  Квеш гуро, дадал, нужги лъикI ратани.
3   Лъималги ун рагIулаха. Рукъалде лъикI рачаги, талихI
кьун руссаги.
  Баркала, дир яс. ГIодой щай чIоларей?
77
  Дун цеего щун йикIана, Базалай, хъулухъалде кватIулей
йигелъул, иней йиго. Дуй къо-мех лъикI, чорхолъ витIун таги!
  Нух битIаги, дадал, рекIее бокьухъе хутIаги.
З у б а й д аги нухда лъун, жиде-жидер бакIалда гIодор чIола.
  Гьай гьоцIокIалго щий кколей, Гьумай, дида лъазе
кIвечIин?
  Зубайдайилан нилъер гьаний школалда хIалтIулей гIадан
йигоха ай. Дуда лъалей ятиларо.
  Лъил, ЗубайдалгIагидай, дир яс, ай кколей? Анир гIемерал
руго эл.
  Денгасул Зубайдайилан абулаха алда, дида лъаларо лъил яс,
лъил щий ай кколеяли.
  Агьа, вукIаравха нилъер мадугьалихъ Денгав абун цо
кIудияв мацIихъан. Щиб алъул хабар?
  Тидурилав вуссун вугилан рагIидал, эсдасан хабар-жо
цIехезе ячIиней йикIун йиго. Гьев ун ватизе цIакъ бегьичIоха алъие. Хасго
Аминги анилан абидал, эб цIакъго гIадаб жолъун гьабуна.
  Щайдай ал унарел? Нилъ ВатIаналъул бутIаго гьечIел
гIадамалиландай алда ккараб?
  Москваги арабила доз, Ростовги цебего босарабила,
нилъеца гьабулеб рагъги гьадингояб юрундайила. КватIичIого нилъер
аниреги щолел рагIулин абуна долъ.
 виххун ккун). Щибилия, щибилия!?
  ТалихI батани пленлъунниги инаанилан йиго яхъуней.
Бахъараб ццин щибха!
  Пленлъун инчIого, анибго гIоларебдай букIараб берал
рахъизеги гIундул къотIизеги!
  Эб рагIи долъ баккизеги толаро. Бокьараб кун, бокьараб
ретIун, кепалда толилан абула.
  РетIине кьолеб жоги бацIцIунго хъахIаб дарайдул костюм
78
рагIулаха, Базалай.
  Гьа-гьа, гьай лазат! Гьедин бицинчIони рагIул пайда щиб?
НацIил махI бахъун жидерго армияги тун, нилъер пленалъ росарал
гIадамазда дарай-катан ретIи гIадаб жо букIинаро. КIалдиргIаги кинан гьунел
гьедигIан кIудиял гьерсал! КIудияй хиянатай бугьтанчIужу рагIула гьей
наччас.
  Нилъер лъукъун гъоркь хутIарал гIолохъабазе щиб жо доз
гьабулилан, Гьумай, долъ абулеб букIараб?
  Унха. Аэропланаз печеньяби, шоколадал ва, тамахьу-
папиросазде гIунтIун, хIажатабщинабги тIаде реххун толел рагIулаха.
  Огь, жасус! КIал букъизеанищ цо!
Гьаб гара-чIвариялда гьоркьоб саламги кьун вачIун, Дадуч нахъаса
тIураб шинельгун цеве эхетула.
  Вий, гьаб дур шинелалъе лъугьараб жо щиб, чIу Дадуч?
  Гьал цо Чвантаюпазул гьвеца гьабуна гьалъие гьаб балагь.
Баракат гъоздасан бахинищха!
  Гьедин тIад речIулеб мехалъ тIилниги кьабилари?
  Кьабизеги тезеги регIизейищ тарав. Тохлъукье нахъасанги
речIун, Гитлерица гIадаб жо гьабуна.
  Гитлер цIакъавилан гурищ абулеб бугеб аз.
  ГьедигIан кIудияб бугьтан гьесда лъолев чиго Щивдай, вац?
  Дида лъаларо. Щиялиго, лъилалиго Зубайдайилан цо
хIанчIил бетIер йигоан гьание ячIун, гьелъ ратана гьал лъетIа лъезарун.
Нилъер ватIан эркен гьабизе вачIунев РагIула эв.
  Узухъда, эркенлъила ВатIан, жаниб батанщинаб халкъ гъурун
лъугIизабураб мехалъ.
  Халкъ гъурулев чи рагIуларо ле гьев, халкъалъе эркенаб ва
бечедаб гIумруги бачун вачIунев чи рагIула.
79
  Эс бачIунеб бугеб гIумруялъул бицараб кечI бугогури дир
гьаниб, дуе бокьани ахIизе.
  ТалихI кьеги, дир вас, ахIани щибан.
 ахIула ялъуни рикIкIуна):
Жакъа халкъалда бугеб
Къваридаб хIал бицани,
ХIутI-хъумур гъаримлъила,
ГъветI-рохьалъ чIегIер бала.
ГIасиял фашистазул
ВахIшиял зулмабазда
Зоб-ракьалъ магIу лъела,
МугIрул-щобал угьдила.
Эркенал росабазда
Немцаца жул бахъула,
Жалго нахъ руссунелъул,
Гъоркь цIаги лъун рухIула.
Жаниб батараб агьлу,
Инжит гьабун, гъурула,
Гъорлъа чIаран гIадамал
ГIорода ран гъанкъула.
Гъоркьан гвердеде гIунтIун,
ТIаса партал бахъула,
ХъачIал хасалил сардаз
Зодикь чIезе гьарула.
80
Пленалъе росарал
Рагъухъаби кьабула,
КьогIаб гIазабалда гъоркь
Зулмуялда кIвекIула.
Горбода кьурун гьумер
Мугъалдехун реххула,
Кьабураб жоялъ бетIер,
Махьа гIадин, чIинтIула.
ЧIагого берал рахъун,
Хвелалде гIазаб кьола,
ГIин къотIун, мегIер къотIун,
КъабихIал гIужал лъола.
Къаркъала, тIад малал ран,
ТIомонибго гъурула,
ТIаде ругъун лъечIого,
Гъура-чункъун реххула.
Жеги гIужде рахинчIел
Ясал инжит гьарула,
Эбел-инсуда цебе
Намус хвезе гьабула.
Херал-беццал гIадамал
ГIужие гъун гъурула,
Хвалчадул хIалбихьизе
ХIохьода лъун руссула.
81
РацIцIуниса кверги ккун,
Квар гIадин гъеж кьурула,
Гажал хъачIаб алаталъ
Хъухъан кескал гьарула.
Сахал гIадамал рачун,
Чорхолъ бугеб би цIула,
ЧIаго гор чIвазе тIамун,
ТIаде ракь хъван рукъула.
Ругънал щун гъоркь хутIарал
Хучдузда тIад ригъула,
ТIаса ччукIелги бахъун,
Авлахъалде реххула.
Руччабазул курмузда
Киласалъул гIуж бала,
Каранде къараб лъимер
Къелъ кьабун хвезабула.
Гьале немцал рачIани,
БачIинесеб «сайигъат»,
Кавказалде рорчIани,
Щвезе бугеб «баракат».
Дагъистаналъул агьлу,
Эркенлъиялъул тIанчIи!
ТIадаб налъи щиб нилъер,—
Бергьенлъи ялъуни хвел!
82
Нужее рухI бичараб
БагIараб Армиялъе,
Ахиралде щвезегIан,
Щай кумакал кьоларел!
Ва руччаби, бихьинал,
Ва бахIарал, ва херал,
Ва гьитIинал, кIудиял,
Киназго зарал рукъе!
МагIарулал, лъарагIал.
Ва лезгиял, даргиял,
Ва Дагъистан миллатал,
Тушман ракьалда вукъе!
  Щулалъаги кIал, кьеги талихI. Бихьулищ Марямги,
Гьумайги, Гитлерица бачIунеб бугеб гIассияб гIумру? Бицунеб рагIилъухъ
балагьичIого нуж, гьабулеб хIалтIухъ балагье... Цо хIанчIи кколев чIи вукIун
вуго, Дадуч, дуда рагIун батизе бегьула гьесул хабар. Гьес ккун руго цо
пуланаб къоялъ рикIкIун хIал кIоларел гIемерал хIанчIи. Ахир жиндирго чIеп
цIедал, гьес байбихьун буго цо-цоккун рачун гьел хъвезе. Гьеб къо цIакъ
бугьараб гьорол къоги букIун, гьесул бадиса магIу бецIцIулеб букIун буго.
Цо хIанчIица жиндирго гьалмагъалдехун абун буго: дуй щибго ургъел
ккогейила, нилъеда ракI гурхIун, досул гирун рачунел магIил гарал
рихьуларищила дуда. Гьалмагъалъ жаваб гьабун буго: досул бераз гьабулеб
хIалтIухъ балагьичого, квераз гьабулеб хIалтIухъ балагьеян... Нилъги,
Гитлерил кIалдир ралагьун рукIинчIого, бидул цIурал досул квачIазухъ
ралагьизе ккун руго.
  Зубайдал рагIиялде нижеца гIамалго гьабуларо, Базалай.
Кинниги элъ бицараб жо дуда абиялъе гIоло, элда ниж божун ратилиланищ
83
дуда ккараб?
  Зубайдал жиндирго рагIи гуро, яц Марям, гьеб. Нилъер
гьанив школалда хIалтIулев вуго Украинаялдаса вачIаравилан цояб рахъалде
мегIерги гьетIарав чIегIе-мегIеравго гIолохъанчи, гьес ячун рагIула нилъер
гьай Зубайда. Гьеле, эс цIун кьураб жо кьвагьулейищ гьай нилъерай йигей.
  Агьа, гьебищ Гьумайица абулеб букIараб алъул къаси
гьабулеб хIалтIи?
Марямги Гьумайги релъула.
  Гьев чи жасус вукIине кколаха, Дадуч. ЦIакъ цIодораб
берги гIинги букIине ккола гьесда тIад...
  ЦIад секьулеб гьечIищан ялагьея, Гьумай, дун вахъинин.
  Щай гIедегIулев, Дадуч?
  БакьайчIиса гIабдал гIадин ккара-ккаралъув вукIине
бегьилищха, вац Базалай? Нужедаги чIалгIине мех щвечIищ дун?
  Кидаго чIалгIинаро, Дадуч. Мун нижее нижерго
лъималаздаса хирияв вуго. Амма гьадав Тидурилав тIаде къабул гьавиялда
дун дуда рекъечIо. ТIокIаб багьана дур нижеда бихьичIо.
  Дуда рагIичIищ, Базалай, бищун халатаб сапаралъ унев чи
щиван абуни, багьана гьечIев гьалмагъ валагьизе унев чийилан. Цо-цониги
гIайиб ккечIого букIунарин, тIасалъугьа.
  Лъугьина, дир вас. (Дадучил квер босун кIобокIула.)
(Марямидехун.) Доб дур щарил щиб лъугьараб, Марям, нижей гьоболлъиниги
гьабуларищ дуца?
  Буссун щарги буго, гьабун каршги буго, кваназе рахъун
лъикI.
  Пуршабиниги щай гьаричIел?
  Каршидаса лъикIаб жо щиб букIунеб, Базалай?
  Дияли цIакъ бокьулеб эб. Амма «каву тезегIан тIех, тIох
84
тезегIан каршилан» абулаха.
  Ургьиб тIадагьлъи гурищ элъул лъикIлъи?
Киналго рахъун, нахъарокъоре кваназе уна.
 
Л Ъ А Б А Б И Л Е Б П А Р Д А В
Пардав рагьарабго, бихьизе буго гьадабго рукъги, гьенив жанив
Базалайги, михъ-мегежги чIегIер белъун, некIсияб рагъда букIараб жиндирго
ярагъ-матахIалда квал-квадилев: туманкI, таманча бацIцIуна, гьезда мачIаби
рекъезарула, гIинтIе херги бан, пиштIизарула, вегун-вахъун, ишан ккун,
чвархъизарула, бахъун хвалчен лъухьула, рекIун бугищан магжида базабула.
«Гьай, аман!» — илан цо-цо хьвагIула. Кутакалда хьвагIиялъ живго
тартадилаго гIодов ккола. Такъия-къолденги ретIун, матIуялъув валагьула,
михъ-мегежалда квер бахъула, лъухьа-рухьула. Рагъул формаги ретIун,
тIасан ярагъги бан, рачлихъ таманчаги бахъун, хъатикь туманкIги ккун,
тушманасде вортулеб ххвел гьабула...
Гьаб заманалда жаниб хIалтIул формаялда, колхозалъул лалги бахъун,
гъежтIа бугьунги лъун, Гьумайги лълъаратIажоялда гъорлъ жемун гъоло-
гIучIал цIалгун Марямги тIаде рачIуна. Базалай вихъун, кIиялго цоцада
тенкон релъула.
  Щиб дуца гьабулеб, Базалай?
  Немцал рачIунел ругилан абулеб бугелъул, эзий хоб
бухъизе къачIалев вуго.
  Цо дуца гъурун немцал лъугIиларин, дир пакъир, парахат
дурго чIумал реххулев вукIа.
  Цо-цоккун данде гьарунийин, Марям, полкалги корпусалги
85
гIолел. Цо чи вугилан дицаги тани, дунги цо вугилан цогиясги тани,
тушманасде данде щив вагъулев? Цояв дицаги чIвани, дир гьалмагъас цоявги
чIванийин лъугIулел дол. Гьеб рагIиялде нуцIаги къан, фронталъе кIвараб
жигар бахъун кумак гьабе.
  Ниж, туманкI кьвагьизе лъаларел руччабаз щиб кумак
гьабулеб, Базалай?
  БатIаго туманкIалдалъун гьабулеб жо гуро, Гьумай,
фронталъе кумак. Колхозалда лъикI хIалтIе, тIатIала кверал лъун
рукIинчIого, яхI бахъе. Бергьенлъи босизе ккани, бищун кIудияб шартI буго
чед.
  Щибаб къоялъ цо-цояз кIи-кIи норма босулаха, Базалай,
нижеца. Выходной къойилан ниж хIалтIудаса алхуларо.
  Гьай баркала, дир лъимал. Дун нужедалъун цIакъ разияв
вуго.
Базалайица рагъул къайи бакIарун нахъе лъола. ХIалтIул формаги
бахъун, юкъаризе Марямги иту чIвазе Гьумайги лъугьуна. Гьеб заманалда
гьоркьоб, саламги кьун, Дадуч тIаде вачIуна. Саламги буссинабун, гIодов
чIезавула.
  Я, гъарин Марям! Я рухьарилел, я рукъарилел, я рукъзал
чурулел – чIараб сагIатго гьечIел нуж кинал?
  Щибха, вац Дадуч, гьабилеб? ГьабсагIат гIадин руссана
колхозалъул лалда рукIун, гьанжениги гьабичIого, абги кидаха гьабилеб.
  Валлагь, нижералъни хъвалароха, яц, хIалтIуда квер,
биччараб гьведагIанги.
  Щиб жо гьабулейха айго йикIуней, гьаб анкьгIанасеб
къоялъ?
  Дое гьелула, гьание сверула, матIуялда цее йилълъуна,
лъухьа-рухьула. Гьенисан аралъ рагъидал хIобохъ чIун накъитал гьарулаго
86
ине гьабула цо заман. Гьединалщинал ишазда гьавайинго нухда лъола алъ
къоял.
  Колхозалда хIалтIуларейищ, дир вас, ай?
  Кинаб хIалтIи гьелъул букIунеб. Цо къоялъ уна, кIиго-лъабго
къоялъ рокъой чIола. ХIалтIул къоялги правлениялъ ккола. Гьаби сверулев
чиясул гIадаб хIисаб букIуна.
  Ва, гьедин бегьиларо, ле. БахIикал дагьаб квелъ бакIаризе
ккела. ХIалтIичIев чиясе чед гьечIилан гурищ нилъер законалъ абун бугеб.
  Гьал цо Чвантаюпалги ругоха киса-кибего балагьалъе ккун.
Щибаб къоялъ хисун цIи-цIияб парталги ретIун, руччабиги кIечIезарун, щиб
жо гьезул бихьаниги, алъийги къваригIунаха гьабизе.
  Гьезулгун бох бухьун нилъ бажаруларо, вац Дадуч.
Нилъерго мискинлъиялда рекъон хIалтIизе ккела.
  Гьеб жоха, вац, дицаги абулеб. Бахтикай къваригIунилан,
къатIипадул юбкабиги китайшалалги рукIинаризе дир хIалакъаб харжалда
хIалкIвелищха, яц Марям.
  Партал рекъезабулей йикIинчIого, бихъарабги букъун,
гъизарабги чурун, жиндирго лъимал-рукъалъул милатги гьабун, гьезда
лъикIаб-квешабги малълъун киндай, вац, айго йикIунарей? Гьелдалъун
гурищ гIадан чIухIизе кколев, парталго щиб жо эб?
  Аллагьас кьеги Бахтикай гьеб ракIа-раххари. Дицаго
лъухьани гурони рукъалда цIилицI гьелъ бахъуларо, лъималазул босен
бакIарун — гьеб чIаголъи гьелъ гьабуларо, гьведе бараб гьегь гIадин, бакI-
бакIалда гохIдул гьарун рукIуна. Жакъа Арайчудаса нечараб куцха – рукъзал
рохьизе къасдищила, Бахтика, къайи-цIа бакIарун бихьулин абун йикIака.
  Лъималги гIисинго ратилаха жеги.
  ЦIикIкIарав вас исана школалде хьвадула. Ясги цояв васги
гьанжего-гьанже квердаса арал жал руго. Цо карандаса тIечIеб рижиги
бугоха нижер.
  Жеги Нацтеатералдагойищ мун хIалтIулев?
87
  Уха.
  Щиб хIалтIи дуца эниб гьабулеб?
  Цо-цо кечIги ахIулаха, Базалай, дица эзий. Цоги цо пьесаялда
жаниб растратчиясул рольги ккола.
  Гьев халкъалъул тушманго щай, вац, дуй вукIарав, мунго
гIадамазда рихине.
  Валлагь, нечонги вукIанаха, Базалай, кинго гьесул сурат-
тIабигIат бихьизабизе лъалев чийилан, дун тIамунаха гьениве.
  Харжалъул жогIаги щиб бугеб, Дадуч?
  Ункъого тумен буго.
  Гьеб харжалъищха Бахтикай китайшалалги гьелда
релълъарабги къваригIун бугеб?
  Харжни тIубанго гIелаан, жийго лъикIай йигейани.
  Бахтика хех гьабун почалда лъун ялагьизайизе йиго, цинги
хъвараб бихьилеб батилин нилъеда.
  Вабабай, асги абун толеб куц! Катил тIанчIи гIадал гьадал
лъималги тун, гьей нахъе йитIи букIана гьанже камун.
  Цо дуниял сверулев чи вукIун вуго, Марям. Бищун
сурукъаб жо щиб бихьанаян гьикъараб мехалъ, гьес абун буго, гIодоб
букIараб чугийила, сакъис чIамулев чигийила, тIатIала квералги лъун чIарай
чIужугIадангийилан.
  Дида лъаларо, Марям, квералъ бичизеги хIацIихьун, кIалалъ
бичизеги чуруклъунилан рукIуна. КIиго балагьалда гьоркьов вуго дун.
Дуцаго абухъе, гьадал кашканалги тун, нахъеги кин йитIилей? Багъарараб
гIус гIадин, гьадалъулгун гIумруги кин тIамилеб? Эбелалъеги гьечIо, яц,
цониги битIараб кIал. Цин кIалъан, кIиабизе яхъуна «гьадин гурони
хьихьуларей ятани, дун рокъое йитIе», — ян. Вала, жакъани дицаги абунаха,
битIахъе бадибе, дуего бокьаралъуй айилан. АбичIого чIолареб мехалъ
щибха гьабилеб? Гьал цо къояаца яхъинчIогоги йиго эй, рузил рагIад.
  Щибдай, вац, ай пакъиралъе?
88
  Гьай цо Симисханил гьудул рагIулаха ай, «ГьаракIунийхун».
Гьелъул цо угъдул регIерал жалги ретIун йикIунаан ай, элъухъего рилълъин
гьабулей. «Дурго рилълъинги къосун, гъеду гIадинцин хутIичIониха, пакъир,
мун», – илан дицаги абун йикIана гьений свердилей. Болъодаса гIодой уней
йикIарай гIадан къуркьун ккарай гIодой, къвала-къвалидеги ян ячIана ячун.
Жакъа ункъабго къо буго босен тезе кIвечIого.
  ЦIакъ кватIун гурони сахлъун бахъунареб квешаб унтиха
гьелъул букIунеб, Дадуч.
  ГIалимирза вугоан ахIун вачIун. Валлагь, досни лъикI
бугилан гIадинго абичIо. Ччобори щоларищан бихьейила тIад чIвазеян
вукIана. Кисаха гьанже эб батизе кIвелеб...
  Мун Базалайихъ валагьулевго гьечIогури, Дадуч.
  ВахI, аб щиб ле, цIакъ бахIарлъун вугев. Валлагь, вихьичIо,
гьанже гурони.
  Рагъул заманалда нилъер умумуца чIегIераб бил лъолаан,
Дадуч, михъ-мегежалда, гIолохъанчагIийилан тушманасда ккезе. Гьанже ал
немцазул хабарги лъикI гьечIелъул, умумузул нухалдасан вилълъун,
нилъецаги лъун букIанаха, вац, гьебго чIегIераб бил.
  Гьанже цIидасан духъе щвараб хабар щиб азул?
  Лъаларо, Ростовги босун рагIулаха эз, Москваялдеги
гIагарлъун ругилан абулеб буго.
  Ростовалдасаги хъамурал, вац, немцал, Москваялдасаги
квешго нахъе гIинтIарал гьел. Дуца гьезул ургъел гьабуге, Зубайдаца
бицанихъе гьечIебин хабар.
  Гьай, баркала нилъер рагъухъабазе, талихI кьеги БагIараб
Армиялъе!
  Баркала кьезе ккани, нилъер армиялъго рагIуларо, Базалай,
гьел хъамурал, хасалил хIалтIи рагIула эб, гьей мацIихъаналъ абухъе танани.
  Гьанже гьелдейищ гIайиб реххараб? Хаселалъ къабул
гьабуладай, вац, эб?
89
  Къабул гьабулеб букIарабани, долъ фашистазде гьабураб кечI
рагIичIищ дуда?
  Дида эб кисан рагIилеб, Дадуч, дуцаги ахIичIони, азги
бицинчIони. Босея, Гьумай, цо кIутIизе жо гьасухъе.
 ахIула ялъуни рикIкIуна):
Жиндирго планал гьородахъ индал,
Фашизма бихьулищ диде гъвел балеб?
Гьодорал хабарал халкъалда лъайдал,
Хасалиде буго гIайнб реххулеб.
Жеги дир квачалде квелъ чучилалде
Кверал щай фашистаз гьохьулел ругел?
Гьалагал къоязде кIал бичилалде,
КIутIбузде чвахизе хунчIул щай толел?
Т I олго дунялалда квер лъезе бугеб
Гвангвара бугьине гьунар лъил гIолеб?
Пумумняб ханлън босизе бугеб
Расуда хурхине хиял лъил лъолеб?
Дуца рецц-бакъалъул харбилъ бицараб
Хинаб парталалъул щиб ккараб, Гитлер?
Хасел бачиналде хIадур гьабураб
Панпа лъураб костюм киб араб нужер?
Дир цIороялъ гуро нуж нахъе цIарал,
ЦIадул хIал бергиндал, гьуърул хинлъана.
Гьава бигъунилан бараб мугъ гуро,
Дур гъваншилъ бакIаб зар букъизабуна.
РекIараб цIа гIадин цереги рачIун,
Централде щведал щибжо лъугьараб?
Щвараб гIурул гIадаб гIасияб гьужум
КIалагъоркье лъица нужер речIчIараб?
90
Москваялъул къватIахъ митингал рагьун,
Бертин гьабизе къасд гурищ букIараб?
Дуца цIараб болжал цебего анин,
Уралалъул щобда щай байрахъ чIвачIеб?
Жаниб Кавказалде кавуги рагьун,
Гьоболлъи бачIого, чIарав киндай мун?
Совет героязул гучаб кьабиялъ
Кьурал хIасилаз дур хIохищ хъурараб?
ХIалтIул фронталда кIвекIараб хъаталъ
Нуж нахъе гIунтIизе хъаласищ кьураб?
Зулмуялда цадахъ ханлъи чIоларо,
Хабалъе ина мун хехго, фашизма.
Хиянатчиясе талихI кьоларо,
Кьалул си бегила дур гьабуралде.
Бергьенлъиялдаса къеялде ине —
Къокъаб роценалъул цо галул манзил.
Заманаялдасан гIинтIамун рукIа,
Дир гIонсокь батила тушманасе хвел.
  Гьай, баркала. Валлагь, бегьизабун буго хасалица.
Вахъун, къо-мех лъикI гьабун, Дадуч уна. Къвалакь сумкаги ккун,
изнуялдалъун колхозалъул бригадир Зургьа тIаде ячIуна ва цо рекъараб
къокъабго гьикъа-бакъариги гьабула.
  Гьаха, Марям, щиб кумек гьабулеб фронталъе нужеца?
  Нилъеца гьабураб кумак фронталде щвезего толареб жоян
букIанин, дир яс, гьаниб бицунеб, эбго киндай букIина?
  Гьеб рагIи нужеда абурав чиго щив, Марям?
  Чиясго бицинчIо, дир яс. Гьале гьай нилъерго Зубайда
91
йикIана гьелъул бицен гьабулей гьаний.
  Киса щивали лъаларев цо гьерсихъанасулгун оцги бан,
Зубайдаца гурищха аб росу махIцине гьабулеб букIараб. КигIан лъикIаб
хIалтIи гъолъие доб лъугьараб!
  Щиб ккараб элъие?
  КIиго милицаги вачIун, ана жаний лъезе.
  Вий, батиларо, гухIай!
  Нужеда кин эб лъачIеб? Росуго букIана эзухъ балагьун
жакъа.
  Цо жоялде гъун йикIана, яц Зургьа, гъой.
  Бищунго кеп кьуна, Гьумай, Зубайдал сумкаги зонтикги
босун хадуй йортун уней гъолъул эбелалъ. ХIатIида гIицIго екерун уней элъ
эхеде ккун зонтикгун, «ва, Зубайда!» — йилан цин ахIун, «ва, милица!»—
йилан цин ахIун, кьоде щвезегIан хадуй ун, доз добги босичIого, нахъ юссун
ячIана. Ай йигоха абулей «ЦIадги бакъги щолеб бакIалдайищила жидеца ай
телеян нахъ юссине гьаюна» — абун.
  Гъапуллъунищ вугевали, гьев Базалайида бице, Гьумай, гьеб
хабар, вохуца холев вукIина.
  (аскIоегIанги ун, дагъаб гIинзукъегIанги борхизабун). Ле,
Базалай, рагIарабищ Зубайдал ккараб хIалтIи?
  Щибдай?
  Ун рагIулаха жаний лъезе ячун.
  КигIан рекъараб хIалтIи ккун буго! «ЛъалкIица гIанкIила,
кIалалъ мокъокъила». КъваригIел гьечIел жал рицинчIого, кIалги богIой тун
йикIарай ани, расги букIинароан. Дов алъул росасул щибдай лъугьараб?
3   Аниса лъутун унев чи, Сергохъалаялде щваралъув, гьенив
ккун жанив лъун рагула.
  ГIемер лъикI буго.
  Армиялде лъимал ритIунилан, гьелъул рахъалъги гьабуна
элъ нижеде кIудияб гIайиб-гъвел.
92
3   Амма Амин витIиялда дунгоги рекъечIоха, Марям.
Щайгурелъул гьададигIан цоцазе хириял Саратги эвги цоцадаса ратIа
гьариялъул хIакъ чIеларищха нужеда?
  Нижеда эзул иш щибниги лъачIо гури, дир яс, лъил Сарат
эяли?
  Нилъерго гьадав ГохIдаса Зайнудинил яс йиго Саратилан,
гьаниб партал букъулеб артелалда хIалтIулей йигей, бергьараб махщелалъул,
квер меседил гIадан.
  Йигей гьайбатай яс щибха, Марям, эй. Жибго тIинкIун унеб
моцIилан ккелаха дуда эй. ЦIакъ бахьинай жо йиго.
  Дида эзул цIар бахъулеб рагIичIоха, дир яс, эбщинаб жо лъан
букIарабани, ригьин гьабизе бегьулареб бакIищха эб букIараб?
ГьумайидагIаги рагIичIеб кинаб эб?
  Цоцазул бицен гьабулел рукIунаан эл. ЭдигIанго элде ккун
эб бугеблъи лъидаха лъалеб.
  Амин армиялде унеб къоялъ гьесул чуги хадуб цIан, ГъотIо-
кIкIалахъе щвезегIан кIиялго гара-чIварун ун руго. Цинги гъотIокь гIодорги
чIун, гIемераб заманаялъ накъиталда рукIун руго. Гьанже Аминги
рекIинавун, чол жалалъ кьерун чIун айги кьолодасан тIаде къулун Аминги,
дун гьание ячIарабгIан мех бан буго. Нахъ юссутIа гIодилаго ячIуней
Саратил сванкъи Цагъур-гамчIихъе аскIоб гIадин рагIулеб букIун буго.
Гьелдаса нахъе утунилан жаний чIарай жакъа-сонлъагIан къватIие яхъун
гьечIо. Цо посылкаги буго алъ Аминий битIизе хIадур гьабун. Гьелдаго
цадахъ цо цIакъ берцинаб кечIги буго.
  Радал бецIлъулъго арав Амин — гьебщинаб жо бихьулев
чигIаги щивдай, дир яс?
  ГIалхул бер цIодорабила, дир Марям. Колхозалъул гIачи
речIчIизе унел руччабазда рихьун рагIула.
  Йо, Зургьа, гьейги ячун нижеде щай, гухIай, ячIунарей.
  Аний йилълъине холей гурищ эй йигей. Жакъаго ячIина,
93
цIализе гъоб кечIги босун.
  Унго, Зургьа, щай ячIунарей!
  Гьале гьабсагIат.
Зургьа уна.
  Гьанже ячIани, гъолъие щибниги жо кьечIого гIелароха,
Марям.
  ГIечIони, цо чархги шватабигиниги кьелаха.
  Нилъин нилъер бетIерилан маулхIаят гIадай яс тIаде
ячIараб мехалъ щватайги кьун йитIизе ккани, щиб жо букIунеб, Марям? Дир
гьудуб гьинкатанниги кьезе буго.
  Аминил абуралда чIвазейилан босараб гвермендо бугогури,
дир яс, нилъер гьаниб. Гьелдаса лъикIалда лъида нилъеца эб чIвалеб?
  Гьадабго бегьила, йоха.
Гьумайица нахъ-цебе жо лъун рукъ-бакI къачIала, Марям
нахъарокъойги ун, гьаниса босун гормендо хIадур гьабизе лъугьуна. Гьеб
заманалда жаниб Зургьаги Саратги тIаде лъугьун рачIуна. Цоцазул квералги
росун, хIурматалда гIодор чIезарула.
  Вай, дир берзул канлъи, нилъ, бицине лъалеб гIагарлъи
гьоркьоб бугел гIадамал, цо-цониги гъоркье-тIаде щай, дир дарман,
яккуларей?
  ЯчIинеги чIухIун гуроха, дир Марям, хутIарай. Цо-цониги
гIузру-гIилла камичIо, гIайиб гьабуге. Гьанже гурищ нух лъараб, къойил
ячIун чIалгIинабила.
  Миркалъго аний чIаниги, чIалгIинароха, дир дарман.
  Йилълъа, гухIай, щиб жо нужеца фронталъе кьолебали, гьеб
жо хъвазин. Нилъ собраниялдеги кватIулел ругин.
94
  Сунда гьоркьоб щибжо бицуней чIужу, гухIай, мун? Цин
Саратида гьадаб кечI ахIизабе.
  Вий, вий, гьав БазалайикьагIаги ламуслъичIого, кечI кин
ахIулеб, йо?
  Гьевали, гIинзуниб тумакI кьвагьаниги ворчIуларин,
гьесухъ балагьичIого, мун чIаго хутIаги, ахIани щибан.
  Гьаз бицунеб жо бихьулищ, Зургьа?
  Бихьулин, йилълъа хекко ахIун балагьизабизе.
 берцинаб бакъаналда ахIула):
Нилъер пикрабазул фабрик бихханин,
Хвалчадехун рикье рокьул анищал,
Эркенал къояца къо-лъикI гьабунин,
Къалеб кьенсер-бералъ росе фашистал.
Фронталда мунги, тылалда дунги
Тушманасда данде сангарлъун чIела.
ТуманкI-ярагъгун мун, рукIкIен-кунгун дун,
Кинал бергьунаян гьанже бихьила.
Дица боецазул форма букъила,
Фашистазул бандал дуца рукъила.
Доб нилъер букIараб рагъа-рачари
Рагъул фронталде буссинабила.
Дица парталалда иту кьабила,
Тушманасул горболъ дуца кьабила,
КIиязулго гIумру гIелбащадазе
ГIибратал росизе мисаллъун чIела.
Рорлъи меседилаб бегIераб рукIкIен
БагIаразул хечгун хIалтIизабила.
ГIарцул панкъал чIвараб «зингер» машина
Фашистазда бадиб багъизабила.
95
Дица дуда хадуб хасел иналде
Хинаб парталалъул таял реххила.
Тушманасде данде бергьенлъи боссе,
Посылкабазул ихх чвахизабила.
Нилъер аваданаб гIумруги биххун,
Халкъалда цIа лъурал цересан гъуре!
Гъоркь нилъер букIараб рокьул къецалда
Кьалул гьумер гъурал гъветI гIадин кIуре!
Саратица кечI лъугIизе тола. Марямица гьелда гормендо чIвала, габур
сверун къвалги бан, къочардула. Гьелдаса хадуб Гьумайицаги гьабула гьебго
хIалтIи.
  Амин фронталдаса вуссани, нусги йиго нижер мун,
вуссинчIони ясги йиго... Гьанже регIила нилъ Зургьаде. Дир хъвай яц, Зургьа,
гьаб халича.
  Дирги хъвай гьаб буртинаги, кIиго пара гъоркьан парталги.
  Базалайги ворчIизаве, Гьумай, жинда абичIогонилан вукIине
гурин.
 тунк-тункун ворчIизеги гъавун). Фронталъе кумекалъе щиб
дуца хъвалеб?
 лъикI мехалъ чIезеги чIун). Дир доб цIияб тIимугъ хъвай
гьениб.
  ТIад ретIунеб тIимугъги хъван, дуца щиб гурин гьабулеб, цо
батIияб жоялда цIар чIвай.
  Дица гьабулеб жо дидаго лъалин, дица абухъе гьабе.
  Дур тIимугъги баччунищ рагъухъаби рукIинел, цо
фронталда бегьулеб жо хъвай.
  ЛъугIана гьанже, халат щай гьабулеб. «ХIама бегьичIони
къурманалъе, хIамихъ босараб бегьула».
96
Гьеб заманаялда рагьтIасан гIеласул гьаракь бахъуна: «Колхозалъул
собраниялде!» – абун, Базалай хутIун, киналго уна.
 
1942
97
Р А Г Ъ Д А Д А Н Д Ч I В А Й
Ункъо пардавалъул пьеса
Г Ь О Р К Ь О Б Г I А Х Ь А Л Л Ъ И Г Ь А Б У Л Е Л
Г I А Д А М А Л:
Г ъ а н б у л а т — командир, 25 сон.
Э с е н б у л а т — Гъанбулатил вац, 18 сон.
Ш а м и л — гьезул эмен.
М а р я м — гьезул эбел.
З а й б а т — Гъанбулатил лъади, 20 сон.
  — почтальон.
Г ь и м а т — Шамилил вацгIал.
М и ш а
Ю с у п  солдатал
Н у н у б е г
Р о з а — тохтур, 23 сон.
Д а в у д — призывник, 25 сон.
 
Н е м ц а з у л к о м е н д а н т — офицер, 40 сон.
К у р т — фашистазул жаллад, 35 сон.
Гьез гуребги пьесаялда гьоркьоб гIахьаллъи гьабула Советияб
Армиялъул батIи-батIиял рагъухъабаз, военкоматалъул хъулухъчагIаз,
Шамилил ясаз, гьесул яцалъ, немцазул батIи-батIиял солдатаз ва офицерзабаз
ва гь. ц.
 
98
Пардав рагьарабго, бихьизе буго хасалил сордо, радакь гIуж, бакI-
бакIалда рекIарал накIкIазда гьоркьосан цIик-цIикун баккараб зоб. Тушманас
босараб пуланаб росулъе балагьараб гьитIинаб гохI, гьелда тIад лъедерал
гъутIби. Заманаялдасан хьибиласа хъуршунги вачIун, Гъанбулат гъоб
росулъе валагьун чIола, цинги нахъ вуссун гьалмагъзабазде квер хьвагIула.
Цо-цоккун хъуршун рачIуна гьесда хадур гьал лъабалго гьалмагъзаби Миша
Иванов, Юсуп Гъазиев, Нунубег Батиров.
  Товарищ командир, вугевищ вихьа-рагIулелъув чиго?
  ГьабсагIат гьечIо, гъоб лъар бихьулищ нужеда,
гьагъаре рачIине ккола гъол лъеде. Гьеб мехалъ букIина нилъерги гъозулги
цо накъит.
  Товарищ командир, гъоб дуца абулеб лъараму-хъалъ
гIебеде кьерда чIарал гIадамал руго, рихьуларищ нужеда гъол?
Киналго гъореги балагьун релъула.
  Нунубег, гъол дуда рихьулел жал гIадамал гуро,
гьалмагъ, гъутIби руго, мун дагьав бадисан валагьизе ккела.
  Гьалмагьзаби, гьаб жеги боцIолъго заман буго, рачIа кIодол
рухIалдаса цо-цо бухIизин.
  Дагьаб канлъи биччазегIан сабру гьабе, гьалмагъзаби.
Тушманасда цIадул кунчIи бихьизе гурин.
  Бихьилилан ккани, нилъерабго гьабила гури!
  Мишада ракIалде цо жо щванищ, гIажалалъегIанги
гьелъие рес гьечIо. РачIа данде руссинин.
Киналго бутIрулги данд цун, кIалагъоркье регун бухIула.
  Гьанже бегьанах абун, тIаде вахъуна, «гъохь-гьохьан», дове-
99
гьаниве гьелгьедула, цоцазда кверал лъурлъузарула).
  Щиб, Миша, никIкIица хIал гьабулебцин гурищ?
  Немцал хасалиде семунилан рукIуна нилъ, гIайибго гьечIеб
букIун буго, огь гавуралъ бухI-бухIизе гьабун толеб куц!
  Гьанже цо магьдикь кквезе жо бугони, щибдай
бахъинаан, Миша?
  Щай, гьалмагъ Шамилов, ракIалдещвезабулеб? Огь, керен, кие
ялагьундай йиго дир Лида! (Каранда кверги, къабун, вукIкIинеги гъавун,
Миша гIебеде рехIун уна.)
  ХъахIлъиги рехулеб бугин, сундухъ балагьун гьал ругел,
къватIире рахъунарого?
  Дуда бихьулеб жо шайтIан хъахIлъи буго, Нунубег. Мун
гIедегIичIого, гIодов виччан чIа.
  Щиб, Нунубег, цIакъ гъирайищ бугеб вагъизе?
  Бицун пайда щиб, Борис. Цо ричIчIалъегIаги ватугеги,
чIезе къадар лъугIун буго.
  Гьай баркала, гьедин вукIине кколаха бахIарчи!
  Берцинго цо ишанги ккун кьвагьизе щун хадуб, цо гIадан
теларо дица гъозул ворчIизе.
  ГьедигIан бер къачIого мун вагъизехъин вукIин лъани, Аня
киндай йикIина, дур гьудул?
  Анял ишго бигьаяб жо бугоан, дун хIинкъун вуго Дусяда.
Нагагь цосина дие къварилъи ккани, гъоркье кIанцIун хвела гъой.
  ЧангIаги, вац, дур гьалго ругел?
  Гьелъул рахъ дуца Мишада гьикъе.
  Дида лъаларо, Нунубего Нунубеган гьесда сверун лъугьун
рукIуна гьел.
  Товарищ командир, вакканаха цояв.
Киналго цIодорго ралагьун чIола.
100
  Цоги ваккана... гъоле хадувго цун кIигояв ваккана.
  ГIемерал раккан вихIун ккун), доле, доле доб цояб
рахъалъанги рачIунел руго.
 гьезда цебе борхун кверги ккун)... Сас те, гьаракь
борхун кIалъаге! Нилъ гьанже хIадурлъизе ккола. Миша, мун гьаб бакIалда
чIа, Юсуп, гьале дур бакI, дицаги Нунубегицаги гьаб рахъ кквела. Гурищха,
Нунубег?
  У, ле.
  Гъоле, цо пулеметчиги ваккана, дица гьагъасде кьвагьизехъин
буго.
  Воре-воре, гъол лъеде щвезегIан сабру гьабе.
  Цо къукъаялъ лъар бахана ва лъураб хIалалъ нилъедехун
балагьун рачIунел руго.
  Доб щобда вугев дурначи вихьулищ нужеда? Гьадасда
нилъ рихьун ратизе руго.
  Товарищ командир, кинабго рахъалдасан гIемераб аскарги
бачIун, нилъ жанире разарулел руго. Нахъе цIан лъикI!
  Дудаго кIиканлъи бихьулеб батизе буго, Нунубег, мун
щулаго чIа!
Нунубегил хъегIи борчIула, немцаз кьвагьдезе байбихьула.
  Гьанже ккана, гьалмагъзаби, тIохIоде къо. Бассаризабе
нужерго!
ЧIер барссулеб гIадаб гьаракь бахъуна.
 кьвагьанщинахъе). Цо, кIиго, лъабго... гьанже счет хвана азул.
  Воре бутIрул цIуне... Воре цIодорго рагъе... Воре ишан
101
кквечIого кьвагьуге... Воре гIадада цо патронги чIехьоге!
  Товарищ командир, гьагъазул рачIинги лъикI гьечIо, гIураб
къадаралда патирабиги нилъехъ гьечIо, щибдай нилъер бахъина?
  Гьедин бугелъул гурищха дица нахъе цIаян абулеб
букIараб?
  Юсуп! Бугеб сурат бицине лъураб хIалалда мун
нилъерго комиссарасухъе ине ккола.
  Гьелъие заман гIелароха, товарищ командир. Щакъ гIагарлъун
руго.
  Мун тIаде щвезегIан, гьал нижеца чIезарилин, дуца
хазабе.
  Товарищ командир, щиб кканиги, нужгун чIезебокьилаан.
  Дица приказ гьабулеб буго, мун а!
  Есть, товарищ командир! РихьичIого хутIани, къо-мех лъикI!
Киназдаго иргадал еаламги гьабун уна.
  Бокьани дун инаха, Юсуп, мун кIухIаллъун ватани.
  Мун ине рес гьечIо, гьалмагъ. Мун гьечIони, нижеца
щиб гьабулеб?
Нунубегида гьеб хабар ургьиб рекъоларо. Гьанже ал, рахъун тIаргъалги
цо рахъалдасан раккизарун, цоги бмтIияб рахъалдасан кьвагьдезе лъугьуна.
Гъанбулатица мех-мехалдасан гьалмагъзабазул хIукму-хIал цIехола.
  Нунубег, воре, щулаго чIа! Миша, жакъа лъалаха!
  Жакъа чучарасул чилъи бухIаги, чучун вагъарасул эбел
гIодаги! Кьоххх... Воре, гъов пулеметчиясе лъим кье! Кьоххх... Воре, кIудияв
инсудаги салам бице, кьоххх...
102
Гьаб накъиталда аз тIаде вачIу-вачIунев рехизе гьавулев вукIуна. Амма
Нунубег цIакъ рахIат хун, нахъе-нахъе къалев вукIуна. Кьвагьулеб жоги
ишаналъго босичIого, балагьизабулеб букIуна.
  Ворея, вац Нунубег, щиб хIал бугеб? Кие ялагьундай йиго дур
гьудул Дуся?..
Ас жаваб кьоларо.
  Ле, Нунубег, дуца кьвагьараб жо дагьаб гIадалъан
кколебцин гуродай бугеб, гIодов кколев чиго вихьулев гьечIин?
  Гьаб цIакъ квешаб бакI буго, ишан кквезего толеб гьечIо.
Гьединин дие дагьаб нахъе къазе бокьун букIараб.
  Нунубег жегиги рокьутIа вуго, кьвагьулеб жо асда щиб
лъалеб, Борис? Воре аравин цоги михъилав рехизавун, носилка босе!
  Дида асул гIадаб рокьи рагIичIо, кьалда вукIаниги
кIочон толареб. Кьоххх... Воре, кIанцIун тIаде вахъа!
Заманаялдасан Гъанбулат лъукъула. Мишица, вачIун чIортоги бухьун,
ругъун къачIала.
  Гьабали хъалалъанго бугеб жо бугин, багIаризабе.
(Нахъеги къвагъдезе лъугъуна).
  Товарищ командир, патирабаз къо рехулеб бугин, щибдай
букIина?
  Воре, гьаб пачкаги кьвагье, Миша. Нунубегихъги
ратила патираби, гьел тIагIиналде тIаде Юсупил ахIи щвезе буго, щибго
ургьел гьабуге нужеца.
  Гьале, дихъ руго патираби, дуе къваригIун ратани!
  Гьелги дие кьун, дуца щиб гьабулеб?
103
  Дир хиял буго битIухъе тIаде кIанцIун, хочодалъун
вагьизе.
  Унго, гьедигIан кIудияб таваккал тIамизе кIвелалъунищ?
РагIулищ, Борис, гьасул хабар дуда?
  Дида вихьаравго лъана гьев. ХIинкъикъай лъалеб
гамачI гуро гьев, батIияб хара буго!
Азда Нунубегил кверде ине хиял бичIчIула. Мишада жо щола,
Гъанбулат гьесда тIад хурхуна. «Миша, Миша!» – йилан кIалъала. Миша
жиндир гIатIидал бералги хенезарулаго хун уна. Гъанбулатица Мишалги
жиндиргоги партийный билетал гьенир гъотIол ракьанда рахчула. Гьеб
ишалда Гъанбулат вукIаго, Нунубег, гIодобе туманкIги рехун, эхеде квералги
ритIун, кверде унев вихьула.
  Мун уневищ вугев, Нунубег? Воре, гьабги босе, кигIан
мун гьалъул багьаяв гьечIониги кьези Гъанбулатица къвагьула).
Нунубег гIаркьа-кIичIун рехун уна. Гьанже Гъанбулат живго хутIула.
Вакка-ваккарав чIван, патираби лъугIизегIан тушман гIагарлъизе толаро.
Ахирги хъатикь гранатаги ккун, цо офицер ваккула.
  Кверал рорхе!
  Воре, дуцаго хIатIал рорхе!
Ахирияб патрон ас офицерасде чIехьола. Гьев гIодов ккаравго, вортун
гьесухъ букIараб гранатаги босун, немцазул гурулъ речIчIун, цо рахъ
тIезабула. Немцаз ав асир гIамал гьабула. Ав хочодалъун вагъула. Ахиралда
хъахIаб кьенсер-бералъул, бахьи гьечIеб гьумералъул, гьетIарал къалазул
Курт абулев немцас нахъасан кьабураб туманкIалъ Гъанбулат гIодов ккола.
гьеб заманалда жаниб Нунубег ворхун-тIепун вукIуна, тIарамагъадаги вахъун
104
кверде уна.
  Гьаб гохIда байрахъги чIвай, гьазухъ чIухьги бай, ратарал
документалги нахъе росе. Гьав чIаго вугев чиги штабалде щвезаве. Нилъ
гьанже гьазул рачIал ралагьизе рилълъинин!
  Господин офицер, гьав чияс нилъее кIудияб ками кьуна.
Нилъер бахIарчияв офицер Рочги чIвана гьас. Нилъер кверде вачIунев
вукIарав гьагъав жидерасдагоги речIана гьас, ниж гьасул би гьекъезе риччай!
  Гьасдасан цIехезе жо гIемер буго. Гьелдаса хадуб лъела
нилъеца асул бетIералда хъухъадиро.
Гъанбулатихъ чIухь балев солдатасда гьесул ячаралъул сурат батула.
  Багь! Цо цIакъ берцинаб сурат гурищ дида батараб гьасухъ!
Киналго тIаделъун эргадул босун балагьула.
  Куртие букIине ккола гьаб сурат, эсул асир вуго гьав.
  Дун гьаб кьенсер-бер чIегIераб агьлуялъул чи гуро. Дица дол
жугьутIазул гъуранщинаб халкъ лъаларищ нужеда?
  Гьей жугьутIай гуро, Курт, гьелъул мугъаб рахъалда
хъвараб жо цIале. Гьай йиго Кавказалъул гIадан. ГIемер кватIиларо нилъеда
ал рихьила. Жергъен чIван, кечI ахIулаго рачIина нилъеда данде ал.
 Гъанбулатида цевеги чIун). Дур гьудулалъулищ гьаб сурат?
ТIокIай дуе гьечIо гьай, гьалдаса кеп нижеца босизе буго. БичIчIанищ дуда!
(Ас Гъанбулатида таманчадул кIал бухъаризабула).
Гъанбулат штабалде витIула. Гьениб гохIда хъаравулги тун, киналго
церехун уна. Заманаялдасан кьвагьи бахъуна. ГIемер кватIичIого гитлерилал
цо-цоккун тIурун рачIун, сценаялдасан уна. Бищун цеве хъатикь тIагъурги
105
ккун, Курт вачIуна, вачIу-вачIунесда данде кIанцIун, хъаравулас щиб-кин
абун гьикъула, бичIчIулеб жаваб букIунаро ва рекIеда вукIун кIалъалев чи
кколаро. Хабар лъикI гьечIилан хъаравулги лъутула. Сценаялдасан лъутулев
чи гIемерисев гIодов ккола, тIаса бортараб тIагъур босизе регIуларо.
Заманаялдасан Юсупил ахи тIаде щола. Гьеб ахулъ Мишал гьудул Лидаги
йикIуна.
  Гьале нилъер Гъанбулат вукIараб бакI. Гьев нилъедаса
ватIалъун вуго, бихьулищ гIемераб би чвахун буго. Нунубег гьанив вукIана,
гьав кив арав лъаларо, би тIинкIараб бакI бихьулеб гьечIо. (Мишада бер
кIутIун, тIагъур бахъула). Гьале нилъер Миша, гьав жиндир окопалдаса
вагъарун гьечIо.
  (Мишада тIадеги къулун, йихIун ккун). Миша! Миша! Миша!
Мун щай дихъ жакъа балагьуларев, дун дур Лида йиго. Щай мун дида
кIалъаларев? Вай, Миша, вай, Миша, мунгийищ холев, дудагидай
тушманасул гулла къалеб? Хванагури, Миша, дир хIалтIи, кинаб гIумру дица
гьанже гьабулеб!
Лида Мишаде тIаде щапун уна, гьелъул гьалмагъзабаз лъухьа-рухьун
йигьинаюла. ГIолохъабаз кнназго Гъанбулатидаги Мишадаги хадуб кутакаб
пашманлъи загьир гьабула.
  Гьалмагъзаби! Жакъа Гъанбулатги Мишаги нилъедаса
ратIалъи гьитIинаб ками гуро. Ва амма нилъеца гьел хваразул бакIалда
рикIкIине бегьуларо. Гьал хун гьечIо ва кидаго хвезеги гьечIо. Гьелъие
нугIлъи гьабула гьазул щивас чIварал анцI-анцI фашистаз. Гьел
гьанжелъегIан чIварал бандал гьазул къисасалъе гIечIони, гIезе нилъеца
гьабила. ГьабсагIат нилъеца гьаниб гьабизе кколеб иш буго, гьезул
бахIарчияб хвел лъазе гьабун, хъизаназде кагъат хвазе ккела. Гьалмагъ
Мусаев! Хъвай гьазул хIакъалъулъ гьединаб кагъар!
106
Мусаев кагъат хъвазе лъугьуна.
 

Пардав рагьарабго бихьизе буго тIанса-салмагалъ гIуцIараб цо
чIухIараб рукъги, гьеннй Гъанбулатил лъади Зайбатги, Гъанбулатил суратги
цебе ккун, гьелъухъ балагьун хIайранго. НуцIида кIутI-кIутIун, кIанцIун
вачIуна кагътазул ва газетазул цIураб сумкаги къвалакь бан, ахIи-хIуралда
почтальон.
  Воре, Зайбат, рохел бицун кьезе жо къачIай:
Гъанбулатил кагъат буго!
  Гьеб хабарги босун вачIунев дуе кьолареб жого бакьангуро,
рештIа гьанив. (Зайбатица гъоркь бакIги лъун, ав гIодов чIезавула).
 столалде кагъталги чIехьон). Ворея, ворея, кинабдай
асул кагъат кколеб? (Рега-ритIун гъел хъирщадизе лъугъуна).
Зайбатида бер кIутIарабго лъала жиндирго цIаралда хъвараб кагъат.
  Гьале, АхIмад, гьаб буго нижерасул кагъат.
 . Гъанбулатил квер хъвараб жояли бер кIутIарабго лъалеб
буго алда.
Релъула.
  (жиндирго къвачIаги баччун). Поехали! Зайбат. Гьоболлъи
107
гьабичIого, ине бегьиларо, АхIмад.
 . Ва! Элда гьечIо рагIи: щвара-щваралъуб кванан, бидуласул
тумакI гIадин, кIалухъе вахун цIун вуго.
Релъула.
  Гьанже дунищха гьоркьой йиччалей, АхIмад? Дагьабго
гьекъолеб жоги буго гьаниб, гьитIинаб закускаги буго.
  (вохун). О! Гьеб щиб дуца бицунеб цIакъаб хабар? Хекко
баче. ТалихI бихьулищ дир!
Зайбатица асда цебе закускаги лъун, пакет бихъула. Гьелда жаниб
гIурусалъ хъвараб кагъат батула.
  ГIурусалъ хъвараб жо буго, вац АхIмад, дуда лъалеб батила
аб цIализе.
  (квана-гъекъолаго). Дунали, Зайбат, гьанжего гьанже ругьун
гьавулев цIибусурман гIадав чи вуго, Эсенбулат гьечIищали, гьесда
цIализабе.
  РагIуларищ мандалиналъул сас?
 . Гьа! Асулищ ал музыкаялъул бакънал? Хекко гьаниве
вилълъаян абе.
  Ле, Эсенбулат, мун ахIулев вуго АхIмадица.
 цогидаб рокъосахун). АхIмад абулев?
  Бахтикалав лъаларищ?
  Кив ав гъалайчи вукIарав? (Вортун вачIуна.)
Здравствуй, АхIмад! Огь, гавур, киве щваниги, гьекъолеб-кунеб жоялда
аскIов гурони ватуларо.
 . «БахIарал хер гьарулеб, херал бахIар гьарулеб, рухI гьечIеб
чIагояб лъим гьекъезин – мехIиларин» абун рагIичIищ, Эсенбулат, дуда? Дун
108
алъул чи вугоха, вац.
  Нилъерго кагъатги босунин, Эсенбулат, ав чIун вугев.
  Эдинищха дуца ав бакъвараб гьоболлъиялда тарав?
Зайбатица кагъат Эсенбулатихъе кьола. Эс жиндиего цIалула.
  (стаканги борхун). Огь, баркаман! ТIи чIваралда катан
чIваги, аб щваралъуб жо щоларо. Дуца гьекъоларищ, вац, аб цониги?
  Дунали гьелда жанив вугев чи вугин, дир ургъел
гьабичIого щвараб жо босе.
Кагъат цIалулаго, Эсенбулатил дагьаб хIал хисула.
 . Огь, тIаса унгеяб балагь, гьанже дидейищха аб ккараб?
(Гъекъола). Щиб буго, Эсенбулат, асул хабар? Гьадалго гитлерилазул бутIрул
рорлъулевдай вугев, жеги чIалгIинчIого?
 цо хIал ккураб гIадин). Рагъул жо щибго хъвалеб
гьечIо, АхIмад, жинцаго рокъобе битIараб гIарцул кагъат буго.
 . Биччанте, гьелъги бер бахъиларин. ГIарац кигIан бугеб?
  Лъабго азарго гIадаб жо бихьула гьаниб.
 . Квеш гуро, Зайбат. Гьелда бихьанщинаб, гьелда хадуб
бачIагиян йикIа.
  Цо бакъ щолареб бакIалда хIучч хъвазе ккела, АхIмад,
рокъобе гIарац битIулеб гIадатго букIинчIелъул асул.
  Гьанже гьаб маялъул байрамалде киналго
командирзабазул бачIунеб рагIана дида гьеб гIарац.
  (тIаде вахъунаго). Баркала, Зайбат, дун анна гьанже.
Рохалида таги, къватIир арал рукъалде лъикI рачIаги, Гитлерил гIумру
никIкIиегIан къокълъаги.
  Дуеги баркала, вац АхIмад, гIайиб гьабуге, бучIа-бухIараб
109
жоялде кканин мун. ГIарац кодобе щведал гьабила нилъеца лъикIаб
магъарич.
 . Дун гIадамас абураб жо нахъе чIвазе кIоларев нечарав чи
вуго, Зайбат, гьединаб данде ахIи ккани, расги ламуслъичIого ахIе дида.
Релъула. АхIмадги уна.
  Дун кIудиял чагIазда бицине ине йиго, Эсенбулат.
  ГьедигIан бухIилаго бицинчIого бегьуларищ эзда эб?
  Асул кагъат кватIунилан цIакъ рахIат хун рукIанаха эл.
  Лъаларо, дуего бокьараб гьабе.
Зайбатги ун, живго ав хутIула.
 пашманго). Бахчун тIубаладай чIегIераб кагъат?
КидалъагIандай аб балъго цIунила?
Кагъат къватIибе бахъун цIалула; нахъе лъун дове-гьаниве хьвадула;
угьун биччан пашманлъи загьир гьабула.
  Инсуда бицун лъикI дица гьаб. Цо гIакълу кьела гьес
дие... Йохъ, бицинаро. Гьев гьалда гьоркьов гIахьалго гьавун лъикI гуро. Дун
хвела, Гъанбулат, ялъуни дур къисас босила!
Эсенбулатил эмен Шамил тIаде вачIуна.
  Гъанбулатил кагъат бачIунищ бугеб, Эсенбулат?
  Кагъатго щиб букIинеб гIарац рагIула военкоматалъ
бачIун...
  ГIарац битIугеян гурищ эсде ун букIараб, эбго кинан
110
битIараб жодай, дир вас?
  Гьебго абулей Зайбатги йикIана. Гьаб байрамалде
битIараб жо батилилан тола дица асул аб. Цо военкоматалдегIагийищ
ваккилев, лъаларо.
  А, дир вас, гьелда цадахъ кагъатги батизе бегьула гьесул.
Эсенбулат уна. ТIаде ячIун Шамилил яц Кусумица, бацIцIунаго
магIугун, гьесдехун цо шуш гьабула. Шамилги дагьав рахIат хун лъугьуна...
Заманалдасан Кусум уна. Шамил живго хутIула.
 цIакъ пашманго). Чияда базе бигьаяб жойила зигараян
абулаан, уябги букIун буго. Нилъедего щвечIого къварилъиялъул кьогIлъи
лъалеб букIун гъечIо. «Лъималаздаса вохун таги» — ян абураб магIарулазул
рагIиги гIададисеб жо букIун гьечIо. ГIумруялда жаниб гьездаса щвараб
рохел цо къоялъ гьез кьураб кьогIлъиялъ хвезабулеб букIун буго.
Зайбат тIаде ячIуна.
  Мунго хутIунищ вугев, Шамил-дада?
 хIал лъазе биччаларого). Гъанбулатил гIарацищ бачIун
бугебали, гьелда хадувилан Эсенбулатги ун, хутIана гьанив.
  Кусумги ккана данде, цIакъ къваридго йигоан. Щибдай
букIараб, лъаларо.
  Гъанбулатил кагъат бачIун бугилан абидал йилълъанилан
гьаниеги яккун йикIана, дир яс, гьей. Жиндирго васги ракIалдещун ятилаха
гъой пакъир, пашманго йигоан цIакъ.
Зайбат ун, Эсенбулат вачIуна.
  Кассалда гIарац рагIуларо. Дагьал къояз чIезе кколилан
111
руго, эмен.
  Эсенбулат, дир вас! Наккдалъ бахчун варани тIубаларо,
Гъанбулатил кагъат къватIибе бахъе.
Эсенбулат чIун хутIула.
  Дуда эсул хабар бицарав чиго щив, дир эмен?
  Балъго иш хутIулеб заман гуро, дир вас, гьаб. Нилъерго
Кусум ячIун, гьелъ бицана.
  Цого-цо къоялъги мун гьаб ургъалиде рехиларилан
бицине кIун букIинчIинха, эмен, гIайиб гьабуге.
  Жиндирго малъаз гIадин гIадамасул рокен хъасуларилан
абула, Эсенбулат, чияца гьабиялдаса нилъер ургъел нилъецаго гьабун лъикI
буго.
  Щибха гьабилеб, дир хирияв эмен, хун вугоха нилъер
Гъанбулат.
Заманаялъ руцIцIун чIола.
  Хун гуро, дир вас, нилъер Гъанбулат вугев, халкъалъеги
ВатIаналъеги жиндирго рацIцIалъи бихьизабун буго. Хванилан телаан
нилъеца гьев, жинца ккураб бакIги тун, тушманасдаса лъутун вукIаравани.
  Лъутун ворчIиги бахIарчилъи бугилан гурищ некIо
умумуца абулеб букIараб?
  Нилъер Унсоколоса МахIачица абун буго, дир вас, жиндир
цIаргIахьал цо пуланаб рагъда тушманасдаса лъутулев вихьараб мехалъ «Ле,
пуланав чи! Я гьеб лъутулеб гIамал тезе ккун буго дуца, ялъуни гьеб дир цIар
хисизе ккун буго» абун. Гьеб рагIи нилъеда кIочене бегьуларо.
  Гьанже нилъеца гьабизе кколеб жо щиб?
  БатIаго гьабсагIат гьабизе щиб ккелеб? Дагъистаналъ
112
жиндирго боцIудалъун гьабулеб бугеб танказул колоннаялъе Гъанбулатил
букIараб чу-ярагъги буссинабизе буго, тылалдасан кIвараб кумак нилъецаги
гьабизе буго.
  Дида ракIалде ккун букIана, нужеца изну кьуни, цо
гьесул лъугьа-рахъинги лъан букIине, дунго ун лъикI букIинародаян.
  Мун цевего фронталда вугевани, дун цIакъ вохарав
вукIинаан, Эсенблат. Ва амма дур саналги гIурал гьечIелъул, дир вас, цоги
рахъалъ, бералъан дагьав жагъалавги вугелъул, пайда щиб, мун къабул
гьавизе гьечIо комиссиялъ.
  Гьеб иш цIакъ бигьаяб жо буго, эмен. Ватула цо-цо
тохтир бахIарал херги гьарулев, херал бахIарги гьарулев.
  Гьеб гIумруялъул ишго кин букIаниги, канлъи бихьулилан
справка къезе кIвеларо, хасго гьаб рагъул заманаялъ.
  Гьебги дуца ургъел гьабизегIанасеб жо гуро, нухда
ккезе буго гьелъул иш.
  Щиб жо гьабизеги цин дой кIудияй ахIун лъикI, дир вас,
гьание. Долдаги лъазе ккелагури аб хабар.
Эсенбулат уна. Заманаялдасан эбелгун вачIуна.
  Щиб нужер жакъа эменги васги данделъун бугеб балъгояб
гара-чIвари?
  Гъанбулатил бицараб цо кагъатги босун вачIун вугоха,
Марям, жакъа ав, дуца щиб алда абулебали.
  Щиб кагъат эб, Эсенбулат?!
Эсенбулат жаваб кьечIого, мугъ рехIун чIола.
 хIохь бахъун). Гъанбулат нилъедаса ватIалъанилан абулеб
буго, Марям.
113
 каранда кверги лъун, угьун биччан). Щиб аваридай дир
лочной ккараб ва кинаб гудрацадай дир гьалбацI ккураб?!
  Тушманасул бергьараб гьужумалъе бахIарчияб жавабги
кьун, хун вуго, Марям.
  Вай, дир рекIел дарман! Вай, дир ВатIаналъул къурбан!
КъотIарабищха гьанже дир гIужихъанасул хабар?
  Хвелни кинавго чиясда тIадаб жолъидал, элда абизе жо
щибха букIинеб, Марям? Амма жакъа, бищун хIажатаз къоялъ Гъанбулатица
туманкI гIодоб лъей бугоха ракIалъе захIмалъун.
  Фронталдаса лъутун гурелъул, щибго абугеха, Шамил.
  Дур хIал бохаяй Марям, щиб къварилъи тIаде бачIаниги,
дуца къезавичIого течIоха дун.
  Щибха гьабилеб, Шамил? ЗахIмалъичIого гуроха,
бетIерчIахъад. Кинниги балагьазе гьоболлъи сабруялдалъун гьабеян гурищ
абулеб?
  БитIун буго, Марям, зигардун пайда гьечIо. Къварилъиялда
цадахъ цо-цо гIатIилъиги камуларин, сабру гьабун чIа, хIалчIахъад.
  Гьанже, Шамил, щиб жодайха нилъеца гьабила? Гьеб
кагъатги нахъе лъун, руцIцIухIунищ чIелел, ялъуни гIадамазул нухдасан,
хаду-цебе жоги гьабунищ рукIинел?
  Дида лъаларо, Марям. Балъго гьаб иш хутIунгутIиги
якъинаб жо буго. Ва амма ракьангурелазул хIалги хьезабун, магIу бахъун,
кверкьей лъун, гьеб хIалтIиги дида берцин бихьуларо. Мунги ургъеха,
Марям. КIиго гIабдал ургъани, цо гIакъил вахъунилан абулелъул.
  Дида ракIалде ккун букIана, Гъанбулатил хIалги бохун
букIине, гьесда хаду-цебе гьабулеб жо фронталдехун буссинабуни лъикI
букIинародаян.
  Гьай, баркала гьай. Гьебго пикру букIана дирги
Эсенбулатилги. Цоги ас абулеб букIана, Гъанбулатил ккараб ишалъул
мухIканлъиги лъан вуссине, нилъеца изну кьуни, живго ине бокьунилан.
114
Щиб дуца абулебали?
  Гьанже, гIощтIода хадуб гIоркь рехулеб гIадин, цо хутIарав
авгийищха витIилев, Шамил? Щай, дир вас Эсенбулат, мун гьениве?
  ТалихI кьеги, эбел, цебе хIетIе кквечIого, виччанте.
Нужеда тIаде дун, гьесул къисасги босун, къокъидго вуссине вуго.
  Дицани мун гьукъиларо, дир вас, ва амма къисас босичIого
чIалгIаде Гъанбулатги хун ватизе гьечIоха...
Гьеб гара-чIвариялда гьоркьоб, Гьиматги Лабазанги, кIиявго мадугьал,
гIунтIун гIунсбигун, тIаде лъугьун рачIун, салам кьола.
 Шамилидехун). Щиб, вацал, Гъанбулатил рокьукъабго
хабарги бачIунищ нуж ругел?
Эсенбулат нахъе уна.
  ВахI, нужедаго эб кин лъараб, Гьимат?
  Дидани гьабсагIат гьав Лабазаница бицун гурони лъачIо эб.
Ва амма аниб анкьица цебего букIун буго элъул хабар.
  Щибха, яц Марям, гьабилеб, талихI бугев чи лъималаз
вукъила. КIалдиб баккун бачIунеб жо гуроха аб хвел. Киналго хвалие
рижарал ругелъул, сабру гьабеха, мадугьал.
  Щибго абизе жо гьечIо, вац Лабазан. Жакъа боснор регун
хвезе, бихьинални щай гурин, руччабигицин нечезе ккараб заман гьечIищха
аб?
  Гьеяли гамачI йиго, вац Лабазан. Фронталдаса лъутун
гурелъул щибго абугейилан, дунги кIалъазе виччачIо гьелъ...
АскIов вугев Гьиматица балъго тункун Шамил вуцIцIине гьавула...
КватIичIого Лабазан вахъун уна...
115
  Дозул НигIматулаги лъутун вукIаго, дуца гъодин абизе
бегьилищ, вац?
  Вуй, асул гIадаб гIакIа гьечIеб кIал дида бихьараб гуро.
  Гьеб щиб рагIи нужеца бицунеб? Сон-церекъад гIадин
гурищ дида эв вихьарав къвалакь партвелгун хъулухъалде ине вугилан?
  Вихьун ватизе бегьилин дуда эв, элъ кьолеб щиб?
  Лъутарав чи хъулухъалдайищха вукIунев?
 дове-гьанивеги валагьун, Шамилил гIинзукьеги, къулун).
Чвантил хIалтIи.
  Валлагь, вац, батиларилан абизе кIвеларо. Щибго гьабила
гьелъ.
  Цо гIалимчияс хъвалеб буго, Марям, гьаб месед-гIарац
жинца бижулеб мехалъ, БетIергьанасда лъан букIинчIодайила, жиндиралдаса
халкъалъ гьалъул къимат гьабулеблъи.
Киназго цIакъ хIикмат гьабула.
  Жеги ясаздаги нусалдаги лъан гьечIебха гьаб хабар,
гьанирегIагидай ахIилаяли?
  Гьанже гьаниреги ахIун, гьел ччулччузарулел рукIинчIого,
доеги ун, дуцаго бице.
  Дидасан гьеб хIалтIи гьабун бажариларо, Гьиматги витIилев
ватани гурони.
  Дун ина, яц Марям, гьезда бицине. Цо нилъеда бугеб
къварилъийиш гьаб бугеб? Чанги лъикIал бахIарзаз рухIал ричулел руго
жидерго эркенлъиги ва эбелаб ВатIанги цIунун.
Гьимат уна.
116
  БитIахъе чIван вугиланго абичIого, асирлъуде ун
вугилангIаги абун букIарабани гьазда.
  Гьелъул пайда гьечIо, Шамил, битIахъе бицун лъикI.
Рукъалул къварилъиги гIатIилъиги гIадамазда лъан, нилъедаго лъачIого
лъикI гуро.
  Рисалатго цо бихьинчи гIадай, къвакIарай жо йигоан нилъер,
Сиянатица гьабилаха цо къо-мех.
  Гьел ясазулни дица щибго ургъел гьабилароан, нусалда
бугоха ракI барахщун.
  Унха, Марям! КигIан талихI гьечIейха йикIун йигей ай
пакъир! Ячун моцI иналде армиялде ине ккана, ахиралде гьаб хабарги
бихьуларищха тIаде бачIинеб бугеб...
КIиязго магIу бацIцIуна. Гьанже нахъарокъосан хъуй багъарула. Цеве
Гьиматги, борчун кIазгун магIуги гьабулаго нусги, гIодилаго Кусумги ва
ясалги рачIуна.
 цин-циязда цее йилълъун тирулаго, гъал магIил рагIаби
абула):
Ине йиго, эбел, дун фронталде
Гьинал ракI бахъараб хъергъу цIехезе.
Дун хIалакун йиго, хIасратав эмен,
Эс-эсал гъурулеб гъалбацI бихьизе.
Рилълъа, тIулил яцал, тIинчIаб лочнода
Чаргъудуца лъурал ругънал рукъизе.
Чохьол эбел, къачIай къватIул гIанграца
ЦIум хIуларал рохьал рихьун руссине.
117
Цо гьитIинаб гIайиб гIолохъабазде,
Дир рагъул итаркIо гъоркьго щай тараб?
Гъвел буго дир базе гьалмагълъиялде,
ГъалбацIги рехун тун, нахъ щай руссарал?
Немцазул гуллица керенги борлъун,
Кибедай щапараб щват бугеб лага?
Гитлерил гъачагъаз ччукIелги бахъун,
Щиб кIкIалахъдай тараб тулакаб гъалбацI?
Рагъда лъадарараб лъел къокъаб хвалчен
Лъицадай бичана лочнода тIаса?
Лъалда месед бараб наган-таманча
Щив гурхIел гьечIесдай хIатIикь ккун тIуна?
Рохьоб чан толареб тулакаб хъиргъу,
ТалихI къун хутIарай, хваги дур гьудул.
ХIурда лъалкI лъалареб лълъармеседил бис,
Лъураб хоб бихьичIел чIваги тIулилал.
Киназго магIу бацIцIуна.
 Зайбатида къвалги бан):
НекIо рахIматалъул цIадал ралаан,
ЦIадул тупал руго гьанже чIехьолел.
Ракьул тIиналдасан тIегь бижулаан,
Бидул лъарал руго лъелехь бан унел.
Ралъад гьалаглъараб, гьава бигъараб,
118
Рагъул кор боркьараб кьвагьиго кинаб?
Кьураби щущалеб, щобал гьунулеб,
Щиб гьаб питнаялда дуца абулеб?
Эбел-инсул урхъи буссинчIел васал
Немцазул цIадуца руго роркьулел.
Йокьулелъ къвал базе бахилал лъимал
Махх-чарангун рагъун руго гъурулел.
ГIалхул чакъалабаз чорхол гьанги кун,
Чам багьадур тарав Финляндиялда?
Чаргъудузул тIелалъ бералги рахъун,
Хъергъу чан хутIараб Украиналда?
ВатIаналъе гIоло чорхол рухIги кьун,
Чан васасха эбел угьдилей тарай!
Чияр лагълъиялде гъоркье инчIого,
Чан къабулай лъади къорол гьаюрай!
Цо нилъеда хасаб къварилъи гурин,
Къараб рачел дуца чучизе тоге.
Чанги бахIаралда хIебет ретIанин,
Воре, рекIел хIасрат, хIал лъазе тоге.
Дур бекараб ракIги бухIараб тIулги,
ТIаде рохел бачIун, хисизе буго.
ТIураб дур магIуги бакъвараб ракIги
Къисасалъ бецIила, мун юцIцIун йикIа1.
1
Цого рагIи кIицIул тIатIала абун чIамучIго гьабичIого, добе-гьанибе цIан, цIакъго халатги
гьабичIого, халкъалъул ракIазе асар гьабулеб хIалалъ, лъикI бичIчIизе гьабун, панаяб куцалда
цIализе ккола гьал магIаби. Автор.
119
Киназго курмул чучула.
 
Л Ъ А Б А Б И Л Е Б П А Р Д А В
Пардав рагьарабго, бихьизе буго военкоматалъул рукъги, жаниб
букIине кколеб къайиги, жиндирго хасаб столалда нахъа чIун хIалтIулей
тохтир Розаги. ТIаде вачIине вуго изнуялдалъун Эсенбулат Шамилов.
Цоцазул квералги росун, Эсенбулат гIодов чIезавула.
  Щиб, Эсенбулат, радалго вахъарав?
  Радал вахъарасул кьегIер цIуябилан гурищха, Роза,
абулеб?
  Кьер-мухъги босун бихьула дур, сах гьечIогоцин гуревищ?
  ЛъикI гьечIо, Роза, ва амма дуца дарман кьуни, нухда
ккола иш.
  Бицея, гьалмагъ, кинаб дарман дуе бокьараб?
  Армиялде ине бокьун буго, Роза.
  Армиялде ине бокьиялъ кьер тIоларо, Эсенбулат, гьениве ахIизе
гурилан хIинкъун ватила.
  ГьедигIанго рагIа-ракьанде тIамугеха, ле Роза, дуца
дун.
  Чан сонгIагидай дур бугеб?
  Дир хIисабалда къого сон батилилан ккола.
Роза елъула.
120
  Щай мун елъулей?
  Мун жеги михъил хIур чIвачIев гIолиласул гьединаб гIумру
букIине бегьуларо, Эсенбулат.
  Гьале росдал исполкомалъ кьураб справка. ЦIале, талихI
кьегийин.
 справкаялдеги ялагъун). Гьойда тIил кьабуразеги кьолаха азги.
Сахлъиялъул рахъ кинаб дур бугеб?
  ГIемерго лъикIаб буго.
Розаца асул халгьабула.
  Гьаб кваранаб бер лъикIаб гьечIеблъи лъалебищ. дуда,
Эсенбулат?
  Гьелъ гурищха, Роза, дун духъе радалго вачIарав,
букIинародай дудасан цо кумекIоян.
  Кумек кин гьабилеб? Комиссиялда цебесан дуца цIализе ккола
гьадаб хъорщода хъварал хIарпал гьаб манзилалдасан. (Манзил бихъизабула).
КIвелищ дуда гъалатI ккечIого гьел цIализе?
  КIвеларо, Роза, дида гьел цIализе, дур кумак гьечIони.
  Дида лъаларо, тIаде балагьун комиссиягун кинаб кумек дуе
гьабулеб. ЦIакъ захIматаб иш буго, Эсенбулат.
  Сабаб тIагIараб жо гIажалилан абула, Роза, рес
гьечIоха, хирияй гьалмагъ, цо сабаб батичIого.
  Вай, тамаша-гIаламат! Гьел жагъалал бералги росун, мун жеги
гIужде вахинчIев чи, рагъде иналъул магна щиб? Гъанбулатица гъурарал
гIеларищ гьел бандитал?
  Гьалмагъзабазул кагъат буго гьев гъоркь-хутIанилан.
  Батиларо, лъачи! Огь, унгоха, кIудияб ками! ГIайиб гурищха
лъикIав бахIарчи гIолохъабазда гьоркьоса ватIалъизе! Асиралъе восун ватизе
вуго, Эсенбулат, гьев, мун гьенив иналдаса ккезе жо букIинаро.
121
  ЧIаго ватани, хабарги цIехела, хун ватани, къисасги
босила! Кинго ракIалъ толев гьечIо, цо бегьулеб рахъалдасан дуца дие кумек
гьабе.
 лъикI мехалъ ургъизеги ругъун). Гьедин бугони нилъеца,
гьалмагъ, гьадинаб хIалтIи гьабизин: дуда ракIалда чIезаризе кIвелищ гьанир
хъварал хIарпал?
  КIвела, Роза.
  Дица дуда гьикъила комиссиялда цебесан гьаб хъорщода хьопги
кIутIун, цо-цо хIарп гьоркьоб тун. Дуцаги гьединго, хъорщоде балагьараб
хIвелги гьабун, ракIалдасан цо-цо гьоркьоб тун рице.
Хъорщоде цеве вачун, мухIканлъиялъе хIалбихьи гьабула.
  Гьанже мун, комиссия бачIун, ахIизегIан къватIив чIа, гьаниве
вачIун вукIинги лъидаго лъазе тоге.
Эсенбулат уна. Гьанже комиссар, рагъулаб отделалъул заведующий,
секретарь, рагъулаб формагун цо-цоккун рачIун, жиде-жидер бакIалда гIодор
чIун, хIалтIизе хIадурлъи гьабула.
  Комиссиялде рачIарал гIадамал ратани, ахIун лъикI.
  Гьалмагъ дежурный, рачIарал гIолохъаби иргаялда
жанире риччай!
Эсенбулатги гьесдаго цадахъ цо цIоробералги рарав, чIартица бетIерги
бухьарав тIилилавги рачIун, «здравствуй» кьун Розада цере чIола.
  Вагь, щулаголъи, Давуд, щиб гьал къоязда вихьичIогури? Щиб
бугеб чорхол хIукму-хIал?
  Гьаб нужеда бихьулеб хIал бугоха, Роза.
122
  Гьедин вукIаго щайха вачIарав?
  Рес щиб, хадув чиги вачIун вачиндал?
  ГьабсагIат бищун хIал гьабулеб бакI щиб буго, Давуд, дур
унтиялъул?
  Валлагь, чехьги буго, валлагь, бетIерги буго, валлагь,
гьуърулги руго. Цоялъ цояб рехиларо!
  Гьал цIоробералги щай рарал жал?
  Вагь, ал гьечIогояли, Роза, канлъиго бихьуларо.
Хъорщода цевеги чIезавун, Розаца асда гьаб щиб абун гьикъула.
Надалда кверги чIван, къулун валагьун ас батIияб хIарп бицуна. Гьединго
сахлъиялъул рахъалъ балагьидалги, Розада асул хIинкъиялъ тIеркIолеб рекIел
гурони, тIокIаб унти батизе кIоларо.
 ракIрелъун). Мун, Давуд, жанисан цIакъ жагъалав чи вукIун
вуго.
 вохун). Вугевха!
  Операция гьабуни, киндай букIина, Давуд.
 чIунги вукIун). Цо дару-жого букIинародай, лъачи, гьекъезе
кьезе?
  Даруялъ тIубалеб сурат гьечIо, Давуд, цIакъ квещ буго. Тамаша
мун, дурго щулалъиниги батила, вахъун чIун кин хьвадулев вукIарав, дида
лъаларо.
 вохун). Гьедин гурелъулали, бухIаяб къо, щиб букIараб?
НекIого гIолохъабазда цадахъ рагъде ун, дова вукIинароанищ?
  Беразулги, гьалмагъ, хъал бахъизе ккола дур. Разияв вугогури?
 цIавуцIахъдулаго). Валлагь, лъаларо, цосинаб сапаралъ
къватIив ккани гурони, гьедигIан хIал гьабулеб жоги гуро аб чехь.
  Чехьго кин букIаниги, канлъи гьечIого гIолохъанчи бегьиларо,
Давуд, бералгIаги къачIазе ккела, гьалмагъ.
123
  ЦIороберал рани бихьулелъул, алги ран вукIинаха.
  Операция гьабизе бокьиларо, уйищ?
  Бокьизеяли щай бокьулареб букIараб, цо рокъосанги санагIат
гьечIеб хIал бугелъул, дагьаб мехалъ тун лъикIилан вукIана.
  Гьедин бугони, гьалмагъ, мун гьеб хьонбакIида гIодов чIун,
гьев цояв гьалмагъ вахъа тIаде.
Вахъун Эсенбулат Розада цеве чIола.
  Дур битIараб цIар ва фамилия?
  Эсенбулат Шамилов.
  Чан сон?
  Къоло лъабабилеб соналъ гьавурав ватилаха дун.
  ГъалатI батила, мун гьитIинав чи вихьула.
  Гьале, росдал исполкомалъул справка.
Розаца асул сахлъиялъул рахъ халгьабула, цинги хъорщода цевеги
чIезе гьавун, жидецаго цебеккун гьабураб хIалбихьиялда рекъон, алъ
гьикъун, ас бицун, иш нухда ккезабула. Гьелдаса хадуб авги Давудги
жидерго документалгун комиссарасухъе ритIула.
 Эсенбулатидехун). Дур цIар щиб?
  Эсенбулат.
  Фамилия щиб?
  Шамилов?
 ахIарал гIадамазул сияхIалдеги валагьун). Мун ахIун
вукIинчIогури, щай вачIарав?
  Рагъде ине бокьун буго.
  Рагъалъ вас гьавуларилан гурищ абулеб, щай мун
гьениве?
124
  Рагъда гурищ чи лъадарулев, гьелъ гурищ васалго
гьарулел?
  Рагъде ун, щиб дуца гьабизе бугеб, гьедигIан гьитIинав
чияс?
  Командирас малъараб гьабила, гьитIинавги гьечIо дун,
балагье гьеб дудаго цебе бугеб справкаялде.
  ХIасил, мун фронталде ахIараб жо къваригIун буго
лъазе.
  Тушманасул хъубал чакмабаз мерхьунеб бугеб
ВатIаналъул ахIи гIоларищ?
  Нижеца витIизегIан чIечIев щай?
  Нужеца гьоркьов виччазе бегьулаан дун.
  РачIа нижеца мун гьанибго цо лъикIаб хъулухъги кьун
тезин.
  Дие, хваниги, вахъаниги, гIолохъабазда гьоркьов
бокьун буго, гьеб хъулухъ нужеца гьав аскIов вугесе кьезе бегьила.
  Дица гьабила, вац, гьеб хъулухъ, кигIан лъикI бокьаниги.
  Гьалмагъ комиссар, гьав чи щвана нилъее, гьасие кьезе
буго гьадаб хъулухъ.
  БакI-бакIалде вортанхъизе кколеб хъулухъ гьабги, тIил
гIунтIун гурони вилълъанхъизе кIоларев авги, эб данде кин кколеб?
  Цо-цо гьадин, хьухь-цIаялде гьурал рачIунелъул босиян
гурони, чан къоялъ дица аб тIил гIунтIулеб?
  БетIерги бихьулаха дур бухьун.
  Гьабни, цо тIаде рахъарал цIинкрал рукIиндал, бухьараб жо
буго.
  ЦIализе-хъвазе лъалебищ дуда?
 велъулаго). Колхозалъул учетчиклъун хIалтIулевлъидал
вугев, лъачIого бегьилищ?
  Гьаниб оборонаялъе бакIарараб фондалде складчилъун
125
тIамизе вугоха мун, бажарилилан кколищ?
  ГIемер лъикI бажарила. Цоги нужерго сагIтал-жал къачIазе
ратани, гьелъиеги лъикIаб махщел буго дир.
  Гьалмагъ секретарь, складалда бугеб къай-матахIалъул
сияхI бихье гьасда, цIализе лъалищан!
Давудица цIакъ лазаталда цIалула.
  Гьанже гьеб хъулухъалде тIамеян гьарун цо гьитIинаб
гIарза хъвазе ккела дуца.
Давудица берцинго хъван, къокъаб заманалда жаниб гIарза кьола.
  Гьалмагъ секретарь! Жакъа, гьабсагIат гьасухъе склад
кье. Гьале, нилъей къваригIарав чиясде, къочIоде гIебу гIадин, тIаде ккана
нилъ.
  Гьалмагъ комиссар, нилъер армиялде ритIизе кколел
гIолохъабазул авги малъун гурони, наряд цIолеб гьечIин, эб киндай букIина?
  Ялъачи, гьечIевищха тIокIав гьасул бакIалда витIизе
гIадав чиго?
  АхIарал чагIи рукIана, тIаде щолел гьечIо, нухда
лъечIого алги гIолел гьечIо.
  ВахI, эб квеш рагIулаха. Щибха гьабилеб, Давуд,
бегьулеб гьечIелъул къачIайха, гьалмагъ, гьанже.
 кIкIвенкIкIведулаго). Бегьилебин, гъарин, гьел чагIи тIаде
щвезегIан цо жакъасеялъ нахъ бахъун тезе.
  Нилъер гIадаб хIалтIи букIунаро, гьалмагъ, азул. СагIат
анкьгоялда машина къватIиб лъугьине ккола.
 бецIаб бакIалда бараб сагIаталдеги балагьун). Жеги
анкьгоялде щвезе кIиго сагIатгин бащадабгIаги буго, нужеца цо гьитIинаб
126
кагъат кьуни, дун ина гьел чагIи ракIаризе.
  Гьанже гьелъул пайда гьечIин, дуца къватIив лъугьине
хIадурлъи гьабе.
  Доб учетчиклъиялда щиб гьабулеб?
  Гьанив хъулухъалде лъугьаравани, щиб дуца гьелда
гьабизе букIараб?
  Армиялде ине бокьуларогоцин гурищ мун вугев?
  Бокьизеяли бокьилаан, хирияв вац, херай эбелалдаги гIисинал
лъималаздаги гьабилеб щиб?
  Лъимал ратиларо дур.
 вохун). Руго ле, васги ясги.
  Васасул чан сон бугеб?
  Жеги лъагIел тIубачIев васги вуго кIиго сон барай ясги йиго.
  Дур аниб 18 сон бихьизабун бугин, кигIан хехго дуца
чIужугIаги ячун йикIарай?
Бицине жоги лъачIого, Давуд цоги батIияб каламалде лъугьуна.
  Гьале, гьаб кагъатги буго цебеккун гьанив вукIарав тохтирас
дун ярагьунарев вугилан кьураб.
  Дур гьудул вукIун ватилаха эв.
  Гьудул киса вукIунев, кIиго-лъабго нухалъ сагIат къачIайдал,
цо капек кьечIого ун ватана.
  Цинги, кин кьураб жоха дуй эс аб кагъат?
  Кин гурелъул, бералги лъикIал гьечIого дир, цоги рахъалъ
унтаравги вуго дун.
  Мунни рагIула сагIтазул устар, берал лъикIал гьечIев
чияс гьабулеб хIалтIийищ гьеб бугеб?
  ЦIороберал рани, бихьулаха, ле.
  ЛъикI буго, цIороберал ранищха дуца гьаб гIарза
127
хъвараб, гъоб складалъул сияхI цIалараб, доб бецIлъуда бугеб сагIаталъул
гIуж бицараб? ХIакъикъаталда унтаравги гьечIо, гьалмагъ, мун. Мун
унтизавураб жо буго гьаб тохтурас духъе кьураб гьересикагъат. Гьабги
нилъеца тIутIун бала, мунги, гьел маргьаби тIагIине тун, машинаялде вахине
къачIай! Точка!
  Валлагь, дида лъаларо, гьадигIан квачараб заманаялъги
гIадамал кин унел?
ГIакълу биххарав чи, ав шкафалъул нуцIаги рагьун, жаниве лъугьунев
вукIун, нахъасан ккун Эсенбулатица вачун уна.
  Гьалмагъ Давуд, гьаб дурго тIилги бералги росе, гьанир хутIун
ругин.
  Гьагъай гурищ Роза, дун жанисан жагъалав чи вугилан
абунагури гъолъ.
  Мун унтарав чи вугилан абураб магIна гуроха элъул,
мун жанисан хIинкъарав чи вугилан абураб рагIи буго. ХIинкъиялдаса
кIудияб жагъаллъи щиб букIунеб?
Рекъдулаго вачIун, элги росун, Давуд уна. Гьанже Розаги
заввоенотделги къватIире ун, комиссарги секретарьги хутIула.
  Гьалмагъ комиссар, дица тамашалъи гьабулеб буго,
гьагъав Эсенбулат абурав васас хъорщода хъварал хIарпал кинан цIаларал,
цIакъ берал жагъалав чиха гьагъав.
 виххун ккун). Ватиларо, лъачи!
  Вуго, ле. Саналги гIурал гьечIо гъосул. Нилъер гьаниб
буго азул сияхI.
  Вилълъа, гъой Розада хадув ун, ахIея гьание.
128
Секретарь ун, ахIун ячIуна Роза.
  Гьалмагъ Роза, гьав жакъа гьаниса арав Эсенбулат
абурав вас канлъукъав рагIулагури, кинан гъов дуца къабул гьавурав?
  Канлъукъав кин эв вукIунев? Дуда рихьанагури хъорщодаса
гъос цIалулел хIарпал.
  Саналги рагIула гьесул гIечIел. Гьединав чи нилъеца
фронталде витIизе бегьилищ, гьалмагъ?
  Саназул рахъги... гьеле дуда цебе росдал советалъ кьураб
справка, дир щиб гIайиб?
  Гурониги, гьалмагъ, гьаб ишалда жаниб дуца дагьаб
цIахъа-рахъай гьабунилан буго абулеб. Бегьиларо рагъул ишалда жаниб
гьединаб хIалтIи букIине.
  Абураб гIолароха эб, бихьизабизеги ккола.
  Гьури чIвачIого, гIучI багъаруларилан абула, щибго жо
гьечIого, гIадамаз чIалгIаде хабар бицунаро.
  Нилъе-нилъедеги бицунеб батила, гьалмагъ комиссар, гIадамаз
рагIи. Ва амма бицанщинаб рагIиги хIамаганаб бацIги цо букIунаребха.
 ццинги бахъун). Нилъедейилан дуца абизе ккани, диде
абизе жо щибха эзул букIунеб?
  Жакъа тушманасдаса ВатIан эркен гьабизе рухI кьун хIалтIулел
бихьиналги руччабиги ругеб заманалда, фронталда гурел, я тылалда гурел,
гьал чунтби гIатIидал хIалихьатал кин хутIарал чагIи гьанир?
  Щал гьанир хутIун ругел?
  Гьалмагъ комиссар, кан бакун гьел ралагьизе кколей чIужу дун
гуро, ратизе руго гьединал чагIи гьанир.
  Гьанже дицадайха эл тун ругел?
  Гьалмагъ комиссар, батIаго дуца гьел тун ругилан абулеб мех
гуро, кинниги кодолъи бугев вихьун хутIун вугелъул, халкъалъ щибдай
абилаян, ургъел бикьулеб мех буго.
129
 ццин бахъун). Гьеб буго дур битIахъе дида чIвалеб
гIайиб!
  Гьедин абуге, гьалмагъ комиссар. Ва амма, хIукуматалъул
мурадалда рекъон гурони районалъул хIалтIухъабиги хьвадуларилан дуца
абулеб батани, гьебги битIараб гьечIо. Ватула гьезда гьоркьов цо-цониги
гьетIарухъан.
  Дида лъаларо гьев цо-цояс гьабулеб жо.
  Дица гьабулеблъи лъалеб бугогури дуда.
  Лъаларищ, бихьулеб бугелъул.
  Гьедин гурищха, гьалмагъ комиссар, абулеб: жиндаго бадиб
унеб чIало бихьуларебила, чияда бадибе унеб рас бихьулебилан.
  Бицине цIакъай йиго мун.
  Гьалмагъ комиссар! Нилъ, коммунистал битIараб рагIиялъе
мутIигIал рукIине ккола. Кодолъи бугебги гьечIебги бакIалде бащад
балагьизе нилъеда тIадаб буго.
  БукIунебги букIунаребги дица бихьизабилин, вилълъа,
Тулиев, гъов беццав вас вакIаре гьаниве, кив ватаниги.
Тулиев уна.
  Гьалмагъ комиссар, гьев фронталде унев чи вакIаричIого, гьал
гьанир хутIарал хъамалчагIи ракIарун лъикI гуродай, гьесда хадур ритIизе?
  Дадил иш гIоркь ккурас гьабила, гьеб хIалтIи дур гуро.
Дурго мугъ берцин гьабе!
Роза ун, живго хутIула.
  Теларо гьаб халкъалъ бицунареб жо щибго, балъго жоги
хутIиларо гьаздаса, анкьго рахаралда нахъа рукIун гьабуниги. Бихьулищ гьай
чIужуялъ жакъа бицунеб хабар? Цо алъул рагIи аб гуро. Цо гIадан тезе
130
бегьуларо гьал ворчIамичиязул гьанир. Я бараб ахIулъ гурел, я ахIараб болъ
гурел хIелхIелчагIи! Оц хвани гьан, гьоко бихани цIулилан ругел
хIалихьатал! БитIараб буго Розал рагIи, ракIаризе кколел чагIи гьал руго!
Тулиев вачIуна.
  Гьалмагъ комиссар, Эсенбулат гьаб цебе араб
машинаялда ун вуго.
  Виччан те, цо гьомерхъахIлъи гьабила дов васас.
РекIелъ чаран бугев жо вугоан дов.
  Гъанбулатил вац гурищ, щибго гьабила гъос.
  Гьав, гьанже гъоркьго хутIанилан абулев
гIужихъанасулищ?
  У, ле! Эсул къисас босизе унев чи рагIула ав.
  ВахI! Гьадав партизан Шамилил васищха ав вукIарав?
Валлагь,дида лъачIо. ИяхI... Гьалмагъ секретарь! Ругелищ гьанир, гьай
Розаца абухъе хутIарал чагIиго?
  ГIемерал гьечIо хутIун, амма Розаца абулеб тайпаялъул
цо-кIиго чи вуго.
  Розаца абухъего, ракIарун гьаниргун, лъураб хIалалда
фронталде ралагьизаризе руго.
  Пайда щиб, гьалмагъ комиссар? РитIун фронталдаги
чIоларо гьел, щиб хIилла гьабунги, нахъе рачIуна.
  Гьеб гIайиб нилъер гуро, мун къасде дагьав кватIичIого
канцеляриялде вачIа.
  Давуд жакъаги ун гьечIоха, гьалмагъ комиссар. Кив
арав лъачIого, тIагIун ватун вуго.
  Огь гавурал, гьал хIалихьатал шуршурчияз бугоха
нилъер багIараб ВатIаналда чIегIераб тIанкI лъолеб. Гьасухъги балагье
гьанже, гьасул гьалмагь Эсенбулатихъги балагье!
131
 

Пардав рагьарабго, бихьизе буго немцазда кодоб бугеб пуланаб
станциялда цо чIухIараб рукъги, гьенир гьекъолел, кваналел Гитлерил
жалладалги: немцазул комендант, гьесул кумекчи, немцазул пуланав офицер,
дежурный, жидер букIине кколеб формаялда ва гьекъел-бакъалда жаниб
букIунеб гара-чIвариялда. Гьезда гьоркьов Куртги вукIине вуго.
 гьекъараб жоги гIадалъе бахун). Дица гьаб бокал
гьекъолеб буго бацIцIунго дунялалда ихIияр гьабизе бугев Гитлерил
савлугъалдасан. Хайль!
  Дица гьаб бокал борхула тIолго халкъалда ханлъи
гьабизе бугеб нилъер бацIцIадаб рассаялъул савлугъалдасан. Хайль!
  Дица гьекъолеб буго гьаб лълъар къокъаб заманаялда
жаниб нилъеца босизе бугеб абадияб бергьенлъиялъул савлугъалдасан.
Хайль!
 пикри, къун). Господин комендант! Къокъидгойилан
бицунелги рукIун, халат бахъун унеб гурищ рагъул хIалтIи бугеб? Щиб дуца
гьалда абулеб?
  Иш нилъеда ракIалда букIахъе ккечIо. Амма гьанже
кватIичIого ккезе буго. ЦохIоги нухалъ гьункьизе риччанте, цинги пиштI,
(кверги хъвагIун) ана нилъер иш.
  Цогидал пачалихъал нилъеца гьадинго махсара-хочIие
гьарун росана, гьаб большевиказул улкаялда кверго рекIунеб гьечIо. Щиб жо
аб кколеб, дида лъаларо.
  Дол рукIана хъалалъан ругел рагъал, гьал хIаремзадал
132
руго, жидерго ВатIанги ихIиярги хирияб халкъ. РухI бичун босараб узданлъи
аз учузго кьолеб гьечIо.
  Цо чанго пачалихъалдасан бакIарараб нилъер
къуваталда данде къокъаб заманаялда жаниб гIуцIараб цIияб хIукуматалъул
кутак кин рекъолеб жо букIунеб,— гьелда гьабуларищ нужеца гIаламат?
  Халат бахъараб хIалбихьиялъ бихьизабулеб буго
ВатIан цIунизе ккани ункъо шартI: гIакълу, гIадлу, бахIарчилъи ва цоцалъ
гъункараб цокIаллъи. Ункъабго данделъун бугилан абулеб буго гьазулъ.
  Гьел шартIазда тIаде, балагьараб мехалъ, жубазе ккола
ВатIан хиралъиги, ва аммаха, господин комендант, техникаялъул кверзукьан
гурищ бергьенлъи букIунеб, гьел шартIаз гьабизе жо щиб?
  Техникаялъул бергьенлъи буго заманаялда рекъон
хисулеб жо. Амма ахирияб бергьенлъийилан абуни, гьеб буго халкъияб
къуваталда бараб жо.
  Господин комендант! Нилъералдаса кIудиябищ гIадлуги
бахIарчилъиги букIунеб. Нужеда бихьуларищ гьал росабазул агьлу дидаса
хIинкъулеб куц? Цо балагьараб бер гIезабула дица гьазие.
  Гьеб жоялде доз гIадлуйилан абуларо, зулмуйилан
тола.
  ГIадлу кинабдайха букIунеб?
  Дида бицунеб рагIана фронталдаса лъутун вачIарав вас
гьесул инсуца, армиялда цевеги вачун, жиндирго квералъ чIванилан.
Гьединаб къвакIараб рагIула дозул жидедаго жаниб гьабулеб гIадлу.
  Дида рихьанин, лъачи, рацIцIадал гIабдалзаби ругин. КIиго
гьалмагъасул цояв лъукъани, гьоркь течIого нахъе хутIарас ваччун уна.
ГIемерисеб мехалъ гьелдалъун живгоги хола. Гьединаб гIантаб буго гьезул
бахIарчилъи.
  БитIараб буго Куртица абулеб жо. Дида рагIана
гIатIилъиялдаги къварилъиялдаги жаниб жидерго напсалдаса гьез
гьалмагъасул рахъ тIаса бищулилан.
133
  Дуда рагIун буго, нижеда бихьана. Цо нухаль рукIана
гьезул 10 чи асир гьарун рачIун. Гьезда гьоркьор рукIана кIиго-лъабго чи,
цIакъ загIипал, бажари гьечIел гIадал. Нахъиял рукIана лъикIал, тазаял
гIолохъаби. ХIукму букIана, гьезул бащадал чIван, бащадал лагералде
хIалтIизе ритIизе. Нижеца хъвана гьезул цIаралда анцIго можоро. Щугоялда
хъвана чIвазейилан, щугоялда хъвана тезейилан. Гьел можралги кьуна жура-
гъуразеги гьарун, цо-цоясухъе цо-цо. Гьезда лъазеги гьабуна жинди-жиндир
можрида хъвараб хIукму билълъинабизе бугилан. Гьанже балагье: гьел
загIипал гIадамаз кьун ратана лагералде ритIизейилан жидехъе рачIарал
можрал дол бажари бугел гьалмагъзабахъе, гьезул чIвазейилан рачIарал
можралги жидехъего росун.
  Щайдай?
  Щайгурелъул гьол, тазаял гIолохъабаз щиб сабаб батунги,
жидеего гIамал гьабизе ва жидерго хIукуматалъе кумек гьабизе бегьилилан.
Ахир гьедин ккезеги ккана. Гьел хутIарал унги ратана туснахъалъул къедги
борлъун, нилъер гьаниб аскIоб бугеб гулла-хералъул складалда цIаги лъун
лъутун...
Гьеб гара-чIвариялда жаниб цо чIужугIадан ячIуна, бидулъанги яккун,
чIезайизе кIоларого, чIичIилаго кIанцIун.
 гIодовеги виччан). Гьа, щиб лъугьараб? ЧIужугIадан
(бабадулеб кIалъаялдалъун). Вай, дир ясги чIвана, басрияб къо дидаги
чIезабуна!
  Щай?
  ЯсикIо яхъулаго гIодунилан ясги ана, гъежги ккун
гордухъа къватIие рехун, гьелда хадуй хапулей йикIарай диеги гьабуна гьаб
къо.
  КIваричIин, кIваричIин! Васалги ясалги гIемер гьаризе
руго дуе, немцал чIаго хутIагийилан йикIа.
134
  Лъица гьеб хIалтIи гьабураб?
  Вай, дида дов керенборлъад щиб лъалев? (Куртиде
килищги битIизабун). Гьасул гIадаб куц-бегIалъул цо бахьикъос вугоан.
Курт ццин бахъун, алда цеве чIола. Алъухъего гIодун, суратал гьарула.
Киналго релъула. «Йилълъа нахъе!» — йилан малаца гьаюлаго къватIие
хъамула.
 дежурниясдехун). Вилълъа, гьалда цадахъ ун, доб
ясикIо бахъарав солдат валагьун ваче гьаниве. ЯсикIоги босеян абе.
Дежурнияв уна.
К о м е н д а н т . Цо лъикIаб ясикIо щванани, диегоги бокьун букIана
ясалъе битIизе.
  Господин комендант! Дица балагьила дуе гьеб. Гьанир гурищ
гьел цIакъал рукIунел? НекIого щай дуца дида эб абичIеб? Дица лъабго-
ункъониги ана эл рокъоре ритIун.
  Цо диеги балагье, вац, кисангIаги духъе гьелго щолел?
 вохун). Дун ваккулареб бакI гIонкIкIокаратIги гьечIо гьаниб.
Кинацаго кьола, кьечIони гурищ, кьурун гарбалги тIун рехула дица гъол.
Релъула.
  Гьал цо херал гIадамалги гIисинал лъималгигIаги
толелани дуца. Цосина бадибчIвайги бихьизе гурин нилъеда.
  Гьеб бакIалде нуцIа къан те дуца. ГурхIалидалъун босулеб жо
гуро пачалихъ. КъваригIун буго гьаб халкъалда лал тIамизе.
Ахадаса гIагалги рукъун, басрияб шарбалалъул гьабураб гьалан гIадаб
135
цо посылкаги босун солдатги вачун, цадахъ дой чIужугIадангун вачIун
дежурнияв част ккун чIола.
 солдатасдехун). Мунищ гьай гIадамалъул ясикIо
бахъарав чи?
  Дун вуго, господин комендант!
К о м е н д а н т . Щай бахъараб?
  Щвараб жо бахъеян абун букIана нижеда.
К о м е н д а н т . Лъица?
 Куртихъ балагьун цо лъалхъиги гъабун). Куртица.
К о м е н д а н т . Гьелъул яс щай дуца гъоркье рехарай?
  ЯсикIо биччаларого, кету гIадин, тIад хархалей йикIун
рехана.
  Гьалда жиндаго кьабураб щай?
  Господин офицер! Яс гъоркье рехунилан диде семана гьай.
К о м е н д а н т . ЯсикIо кий йигей?
  Господин комендант! Гьаб посылкаялда жаниб буго.
К о м е н д а н т . ЧIехье посылка.
Посылка чIехьола. Гьелда жанир ратула ясикIо, басрияб парта-магIал,
бакъвараб чадил макърал, ччугIбузул бутIрул.
К о м е н д а н т . Лъие дуца гьаб ясикIо битIулеб?
  Ясалъе, господин.
К о м е н д а н т . Яс йигейищ дур?
  Господин комендант, цо яс дир дун армиялде унеб мехалъго
гьаюн йикIана. Цо гьанжеги гьаюнилан хъвалеб буго чIужуялъ.
  Мунги армиялда вукIаго, алъ яс кин гьаюлей?
 пашманго). Немцазул молодчикал рагIула дора нижей гIоло
хIалтIулел.
136
Релъула.
  Нужер италияз исана хур бекьунищ букIинчIеб, гьал
чадил макърал щай ритIулел жал?
  РетIунеб, кунеб жо кинабго бакIарун ун буго германияз...
армиялъейилан.
  Батила, жалго гьел рачIун хIал гьабун букIарун ун батила?
  Гуро ле! ХIал киса гьабулеб, жидецаго италияз бакIарун
щвезе гьабеян бачIун, гьедин гьабулеб рагIула.
К о м е н д а н т . Гьеб цIакъ лъикI буго. Жидеего бокьун кьолеб жо
рагIула гьеб. (ЧIужугIаданалдехун.) РагIулищ дуда ас бицунеб жо? ГIайиб
нужедаго ккун буго. Рагъулаб хIалалъул заманаялъ бегьилищ гьединаб
дандечIей гьабизе?
  Сундухъ балагьун чIарай? Йилълъа, хазабе хекко.
Куртица югIулаго хъамун уна ай.
 солдатасдехун). Дурго посылкаги бакIаре, гьеб ясикIоги
гьаниб те, дуцаги нух босе.
Солдат уна. Комендантас ясикIоги уна.
  Господин комендант! Дол сурав босизе ругел асирал ахIун
лъикI гурищ гьанире?
К о м е н д а н т . Кинал асирал?
  Гьадал, лагералдаса лъутулаго, кквезе щварал асирал
гьечIищ?
  Агьа! Раче гьанире, балагьизин гьезухъ.
137
Телефоналъ ахIдола... Заманаялдасан Гъанбулатги Рашидги
хъаравуллъиялда гъоркь рачун цере чIезарула, чIегIерал мугжулгун, асиразул
лагералъул формаялда нахъехун квералги рухьун.
 Гъанбулатида берчIварабго). Агьа, гьавищ ав большевиказул
гIужихъан? Жеги чIвачIого щибизегIан тарав гьав хIама?
 Гъанбулатидехун). Лъалищ дуда гьав? (Куртиде
ишанги гъабун.)
  ЦIакъ лазаталда лъала, лъикIав векерухъан вуго.
  Кив дуда гьав векерулев вихьарав?
  Асда жиндагоги ракIалда батила, гьанжеялдаса чанго
моцIалъ цебе нижергун рагъ ккараб къоялъ хъатикь тIагъурги ккун, тIурун
унев асда гулла хадув гъолеб букIинчIо.
Киналго жанисан релъула. Куртил кьер хисула.
 Гъанбулатидехун). Лъица мун асирлъун восарав? Дихъ гурищ
дур лъадул сурат бугеб? (Комендант асдехун). Господин комендант! Гьав
чияс чIвана нилъер капитан Роч. Гьелъие нугI вуго, нилъ рокьун нилъер
рахъалде лъутун вачIунаго, гьас лъукъарав жиндирго гьасул гьалмагъ. Гьев
вачина дица дуда аскIове, дур изну бугони?
  Кив гьев вугев?
  Дир солдатазда гьоркьов вуго.
  АхIе дурго.
Курт вортун уна.
 Гъанбулатидехун). БитIараб бугищ гьав Куртица
абулеб жо?
  Рагъда лъукъаравги чIваравги тушманасул гIуж-бетIер
138
батIа гьабизе дида кIоларо, битIараб батизе бегьула.
К о м е н д а н т . ЧIваравищха дуца Рочилан абулев нижер капитан?
  Капитан гуллица ватIа гьавуларо, чIван ватизе бегьула.
К о м е н д а н т . Дур битIараб цIар щиб кколеб?
  Гъанбулат.
К о м е н д а н т . Фамилия щиб дур?
  Шамилов.
Шамилил цIар бахъидал, ал цоцадехун шуршудула.
  Гьав Борисилан абулев рагьухъан кинав нужер?
  Дун вуго.
  Мунищ гьав нусго чи чIванилан абулев гIужихъан?
  Дун гуро, дир гьалмагъ вуго.
 асул книжкаги цебе ккун). Гьаб книжка дур гурищ?
  Книжка дир буго, ва амма элда хъварав чи нусго
гуроха вугев, нусиялда лъеберго вуго.
 цIидасан книжкаялдеги балагъун). Гьалщинал чагIи
чIвана дуца, уйищ?
  Я, гъарин, чIванаха, чIвана. Киса-кибго цIехолеб цого
жо кинаб!
Гьека-пунщиялда Курт вачIуна, немцазул формаялда Нунубегги вачун.
Гьанбулат Нунубегихъ квеш балагьула.
  Господин комендант! Гьикъе дуцаго гьасда. Гьав гьереси
бицунев чи гуро, нилъер чи вуго.
 Гъанбулатидехун). Лъалищ дуда гьав?
  Вихьарав гIадав чи вуго, гьабсагIат лъазе кIоларо.
  Гьав дурго вукIарав гьалмагъ кигIан хекко дуда кIочон тарав?
139
  Къосине бегьулареб жо гуро, гьев вуго бокьараб кьер
гьабулев гIондокь гIадав чи.
  Щай гьав нужедаса лъутулев вукIарав?
  Жиндаго эсда гьикъе.
 Нунубегидехун). Щай, дурго гьалмагълъиги тун,
нижер рахъалде мун вачIарав?
  ЧIалгIаде хвезе бокьичIого дие.
К о м е н д а н т . Щай мун батIаго чIалгIаде холев?
  Щайгурелъул, къуват букIинчIого нижер гIураб.
К о м е н д а н т . Къуват букIарабани вачIинароан, уйищ?
 чIунги вукIун, Гъанбулатидехун кверги битIун). Гьав вуго,
господин комендант, нижер командир вукIарав чи. Гьав вуго цIакъ гIужилав
кьвагьдохъан. Гьас гъурана немцазул нусиялда хадур чагIи. Гьас чIварав вуго
нужер Роч абулев капитан. Дунги лъукъана гьас нужер кверде унилан.
Гьелъие дица нугIлъиги гьабула...
К о м е н д а н т . Дуда гьеб гуро гьикъулеб бугеб. ВачIине вукIаравищ
мун, нужер рахъалда къуват букIарабани?
  Къуват букIунарогоха нужер гIадинаб.
 ццин бахъун). «БукIарабани» — абулеб буго дуда.
 гъванщаги хъасулаго). Къуват цIикIкIараб букIарабани,
вачIинищха гIабдал гурев чи?
К о м е н д а н т . Мун дурго напсалда хIинкъун вачIарав чи рагIулаха?
  Кодоса патирабиги тIагIун ругони, тIаде щолел нужералги
ругони, гурхIундай хIинкъила.
 дежурниясдехун). Вилълъа, тIаса гьаб формаги бахъун,
вехъерхъун вачун гьав чи анцIго суткаялъе доб болъоназул бокьове рехе.
ЦIакъ вацIцIадав чи вукIун вугин Куртил гьав.
Нунубег вачун уна. Чара бухIун Куртги хутIула хадув валагьун.
140
 Гъанбулатидехун). Щай мунги дур гьалмагъги
концлагералдаса тIурарал?
  Дуда лъаларищ гьеб? Нужер лагералда анцIгогIан
къватIиб бокьунха.
К о м е н д а н т . КъватIиб щиб гьабизе нужеда ракIалда букIараб?
  Гьабуралъул гурони, гьабизе бугелъул жаваб кьоларо
нижеца.
К о м е н д а н т . Бице, щиб хиялалда нуж лъутарал?
  Тушманасул хIатIикь хвеялдаса тушманасде данде
рагъулаго хвезе бокьун лъутана ниж. БичIчIанищ?
  Рагъаниги хвана нужер иш, рагъичIониги хвана.
К о м е н д а н т . Киб бугебха нужер доб бергьенлъи?
  Киналниги совет гIадамазул рекIелъ буго.
К о м е н д а н т . Дур рекIелъги бугебищха?
  Узухъда, буго. Гьав дир гьалмагьасул рекIелъги буго.
Ал киналго Рашидихъ ралагьула. Рашидица гьимулаго, бетIер
гьанкIезабун, Гъанбулатил рагIи битIухъ гьабула.
 бахъун таманчаги Гъанбулатил каранда цузабун),
Борлъилищ гьаб керен?
 беркъачIого). Борлъе дурго, дида щай эб гьикъулеб?
  Гьебмехалъ тIагIинагури дур рекIелъа бергьенлъи.
  Фронталдаги тылалдаги, Россиялда бергьенлъиялда
божи камураб бакI гьечIин, гьенисаги кIвеладай нужеда гьеб тIагIинабизе?
 ццин бахъун). Вилълъа, Курт, бетIе гьасул гьаб мегеж.
Курт гъирадалъ тIад хурхун, цояб квералъ асул гIинги ккун, мегеж
хIулизе лъугьуна. Гъанбулатица гIин туркIун бахъула.
141
  Доб гIорода вазе вачине вуго гьев.
  Нахъе цIезегIан цIолеб гIорто буго, бокьараб гьабе.
Рашид вельула.
 Рашидидехун ццинги бахъун). Щай мун велъулев?
Вачея гьев гьаниве цевегIан.
Рашид цеве чIезавула.
  Дур битIараб цIар щиб?
  МацI лъаларо.
  Дуда гьикъулеб буго, дур цIар бице.
  МацI лъаларо.
 Гъанбула тидехун). Лъаларищ гьасда мацI?
  Лъаларилан рагIуларищха абулеб?
  Дуда гьикъулеб буго: лъалищ гьасда мацI, лъаларищ?
  Дун эсул вакил гуроха.
  Дица бихьизабила дуда вакилги вакил гуревги! (ТIаде
вортизе лъугьуна).
Гьеб параялда жаниве кIанцIун вачIуна цо офицер ва комендантасул
гIинзукье цо жоги щурун, гьев вортун уна. Комендант вихха-хочун
лъугьуна, гьесда релълъун цогидалги рахIат хун лъугьуна.
  Дол жалладазухъе рачея, Курт, гьал, гьез буго азда
бицунеб мацI.
Самолетазул гьаракь бахъуна, рикIкIадасан кьвагьа-гIанхъиялъул сас
чIвала. Гъанбулатги Рашидги гьеб гъугъаялъухъ хIайранго гIенеккула. «Щиб-
142
кин» абун немцазда гьоркьоб сас багъарула. Виххун ккарав Курт, тункулаго
Гъанбулатги Рашидги цере къотIизе лъугьуна. Гьеб заманаялда телефоналъул
низам бихараб цо хъуй бахъуна. Цин-циял речIчIун кьурула, «алло, вокзал»
абун ахIдезе рала. Киналго жиде-жидер къвачIа-тIилалде рортула. ХIасил,
хъабчил гIарада гьабизе кколеб букIин загьирлъула. КватIичIого шагьаралда
жаниб кьвагьи багъарула. Жалладазда гьоркьоб риха-хочи жеги цIикIкIуна.
Чуязул тIваркъи гIагарлъизе рекIуна. Рахъун хъатикь бидул цIурал
хвалчабиги ккун, лъабго-ункъо кавалерист жанир кIанцIун рачIуна. Гьезда
гьоркьов, гурун гъуждулгун, рачлихъ чухъил квенчIчIелалги рахъун, каранда
БагIараб ЦIваги бан, къараб бекI гIадин тулакго Эсенбулатги вукIуна.
Гъанбулатица, речIчIун тIадгун, комендантасул хъатикьа таманча
бортизабула. Столалда гъоркь вахчун вукIарав офицер Рашидица
вихьизавула ва кавалеристаз гьев гъванщаги ккун вехъерхъун вачIуна.
  Ворея, вацасул къисасалъе цо бугъил габур къотIизин!
(Комендантасда кьабизе хвалчен нахъе битIулеб букIуна).
  Асирасде квер борхизе бегьуларо, Эсенбулат. Дур вац
чIаго вугин, мун гIедегIуге.
Гъанбулатихъги балагьун, Эсенбулат паналъун хутIула, тамахлъун
гьесде тIаде щапун уна. Киналго гьезухъ ралагьун гьалгъан хутIула.
  Мун щай, бахIарчи гIадин чIечIого, тамахлъулев?
(Дове-гьаниве теркIезавула).
КIиявго цоцалъ хурхуна.
 
143
Х Ь И Т А З У Л У С Т А Р
Щуго пардавалъул пьеса
Г Ь О Р К Ь О Б Г I А Х Ь А Л Л Ъ И Г Ь А Б У Л Е Л
Г I А Д А М А Л:
И с л а м, 20 с.
Г ь е с у л э б е л Т а м а р и, 45 с.
 , 52 с.
Г у г ь а р ш а, 50 с.
М е с е д у, 23 с.
Э л ъ у л э б е л Б а ху, 58 с.
Э м е н С у л т а н б е г, 62 с.
В а л и г I у м а р, 40 с.
Г I а л и х I а ж и я в, 50 с.
Х I у с е н д и б и р, 55 с.
Г I у з а й и р, 25 с.
3 у б а й и р, 23 с.
Г ь а н к а л а в, 28 с.
Гьаб иш лъугьуна некIо заманалда цо пуланаб магIарул росулъ.
 
Пардав рагьарабго, бихьизе буго цо хашабго рукъги, гьенир жанир
жиндирго формаялда хIалтIулев гьайбатав гIолохъанчи сапожник Исламги,
рукъалъул тухал-мухалалда гьесул эбел Тамариги.
  Я, дир вас Ислам, гьав нилъерго СултанбегхIажил яс
144
Меседуца гIемер бицен гьабула дур, щиб жо ракIалде ккун гьадай йигеяли.
  Щиб гьелда ракIалде ккелеб, эбел. Мун хочIие гьаюн
гаргадулей ятила, гогьал жал рукIуна гьел бегзабазул ясал.
  Вай, гуро вас, Ислам. Махсара-хочI лъангутIизегIан
гIадалай дунги гьечIо. Дудехун цо гьуинлъи гьабизе бокьун йиго гьадай.
  Мун жидерго хъулухъчIужулъидал, гьеб рахъалъ гьабулеб
гьуинлъи батила, эбел, дун щай къваригIарав гьелъие.
  Дида лъаларо, Ислам, аскIое щун, цин квер босилалде мун
гьикъула. Жакъа йикIана абулей, цо ракIалдещвеялъе щеблеталниги
гьарилародай дуца жиндиеян.
  Щеблетални дица гьелъие, эбелалда рихьани, ясалъул рокьи
кколел гIадал гьарилаан. Эл гьаризе ккани, долъул хIатIил роцен лъазе ккола,
эбел,— эб киндай нилъеда лъала?
  Дица ание ячинагури, дир вас, дой.
  Гьаб нилъер рукъги къайиги бихьизейищ, эбел?
  Рукъги къайиги гуро, Ислам, долъие къваригIараб, мун
къваригIун вуго. Дица дуда аскIое ячине йиго дой.
Эбел уней йикIуна, Исламица ккола.
  ТалихI кьеги, эбел, унге!
  ИнчIого гIелищ, дир вас, дир хьулухъ лъаларищ дуда?
  Мун ине бегьила, амма яс ание ячунгеха, эбел.
  Гьале дов унго-унгояв эбелалъул ВухIума. Ячани элъ
чIвалевиланищ хIинкъарав?
  Нечезехъин вугоха, эбел.
  Нечарав ХIажияс хIаж борхуларин, гьеб гьумер-кIалги
чурун, вацIа-вакъадго, къараб бекI гIадин вукIа ниж рачIиналде.
Эбел уна, ургъалилъе авги рехун.
145
 живго жиндаго). РачIа гьанже дица гьадал тIаде щвелалде цо
мухъалде валагьун хазабун лъикI... Йохъ, ячIинаро гьей гIадан гьание...
Нагагь ячIани, гьабилеб щиб? Гьаб бакI тун лъикI дица... Бокьараб лъугьа,
гьанже кивго инаро, эбелалъ абухъе чIела.
Гьанже Ислам къачIадизе лъугьуна, гьумер-кIал чурула, матIуялъуве
валагьун, бетIер хан, лъухьула, матIуялда цеве чIун жиндирго лага-
гIучIалъухъ ва куц-бегIалъухъ балагьула, къвалакь квералги чIван, дове-
гьаниве вилълъуна.
  Цо ясалъе гIоларев васали гьечIевин дун, ячIине йиччанте
Меседу. Ва амма дои ячIараб мехалъ гьабилеб жоялъе гьанжего ургъизе
ккела. Масала, долъ абила: «ворчIами, Ислам!» Цинги гьадин, кIанцIун
тIадеги вахъун, «йорчIами, йорчIами, Меседуйилан» долъухъе квер бегьизе
ккела...
ЧIа, квер бегьун пайда гьечIо, нагагь долъ босичIони, цIакъ инжитаб
жо ккела... Гьадин босун долда гъоркь бакIги лъун, «гIодой чIаян» абизе
ккела. (Исламица гъаниб дой ячIараб мехалъ абизе бугелъулги гьабизе
бугелъулги сурат чIезабула).
Гьединал пикрабазда Ислам вукIаго, нуцIида кIутIула. Ислам, вортун,
жнндирго хIалтIул бакIида гIодовги чIун, щеблетал лъухьизе лъугьуна.
Гьекъон кеплъун, ГIузйирги 3убайирги жанире лъугьун рачIуна.
  Асалам гIалайкум, квербакъаги, вац Ислам.
  ВагIалайкум салам, лъикI щварал, вацал. (Исламица ал гIодор
чIезарула.)
  Ислам, кида квартIа-гъецI гIодоб лъелеб?
  ХьвацIа-лакай чIали кида чIалгIинеб?
146
  Гьаб щиб, Ислам, цIакъ гьайбатал щеблетал?
  Щий ячине пикру бугеб, дир Камал?
  Гьанкаласул заказ буго, ГIузайир, ГIедегIараб ригьин буго,
Зубайир.
Гьанкаласул цIар бахъидал риххула. Рахъун тIаргъал гIодор речIун
релъула.
  Гьанкаласул куц-бегIалъе лъади щай?
  Лъил ясалъе хоно лъезе хиялдай?
Г I у  ГIадамазда рихараб
Нахърателалъул агьлу.
  Халкъалъе къимат хвараб
Къарумил наслу-тухум.
  ХинкIида гIужал ралел,
ГIатIада хIуччал хъвалел.
  ГIонкIкIодаса цIунизе
Панкъида сабаб балел.
  Къараб квер рагьуларел,
Пудалъ капек цIаларел.
  Цаби рикIизе гIучIги
ГIадамазе кьоларел.
  Царгъида печать чIварал,
Чвантида кIулал рарал.
  Жаниб хъат борлъаниги,
КъватIиб жо баккуларел.
  БогIода нацI рекIарал,
ГIарцуда кьаву чIварал.
  Кьеян гурони жеги
Маян абизе лъачIел.
147
  Бугеб гьан-нахги бахчун,
ЧIобогояб чед кунел.
  ЧIалда мохмохалги ран,
ХинкIазде цIан хIурулел.
  ГIанкIуялъ босараб мугь
МоцIица кIочонарел.
  Жаниб бачIараб кету
РечIулаго хъамулел.
  ВачIарав гьоболасда
Гьумер букIкIун кIалъалел.
  Гьес рекIун бачIараб чу
КIалдиса ричIуларел.
  Гьан къотIулеб носоца
Цадахъ кверги къотIулел.
  КъватIиб рехараб ракьа
Хадур рортун босулел.
  РагьтIа гьвел хIапи чIвани,
ХIанчIулеб хинкI бахчулел.
  ХIатIил гьаракь бахъани,
Хъаба цIадаб чIехьолел.
  Лолил къеда рештIине
Къадако биччаларел.
3   Къадал магIида чIараб
Милъирщо бачахъулел.
Гьанже кIиявго велъула.
  Гьеб хабар дида лъаларо. Гьаб бачIунеб хамиз къоялде
къваригIун рагIула асий щеблетал.
148
КIиявго цоцахъ ралагьун релъула.
  Буго асул алда жаниб цо хIисаб.
  Гьелъул цо хъвараб жо батилин, дир чакмаязул щиб
ккараб?
  Дуеги хамизалде лъугIани гIолел ратила гури?
Релъула.
Исламица росун рачIун, Зубайирица чакмаби ретIуна.
З дове-гъаниве вилълъунаго.) Кинал руго, ГIузайир?
  БахIаралъ рахъарал ратаги.
3   Щаклъи щиб элда.
  Щий ячинилан вугев, лебалав чи?
3   Гьебги гьикъизейищ кколеб!
  Гьадайго Меседуде батила асулги хиял.
3   Гьай-гьай.
  Абун йигилан рагIана дида гьей.
  Абурасе гурейила, ячарасейилан дидаги рагIана, Ислам.
  Балики кьечIони?
3   КьечIони кьурун яхъила.
  Щиб жо гьабун?
3   Гьабулеб жо дидаго лъала.
  Хъамизе хиял батизе буго асул.
3   ГурхIундай!
  Гьелъие рес рекъечIони?
  РекъечIони, къотIун гъалалгун тела.
  ЦIакъ битIараб. Гьединаб букIине ккола бахIарчиясул
пикру.
149
  БитIарабни батилаан эб, ГIузайир, амма нахъа тамихI
цIикIкIараб букIине бегьула.
  Расги букIине гьечIо, Ислам. Гьанисан малазаби рачЬша,
дорасан хIажизаби рачIина, маслихIат-сулхIалдалъун нухда ккун ина.
  Мунги щай речIчIуларев, ГIузайир, дур мадугьалги рагIулин
дой?
  Пайда гьечIо, Ислам, ирга щолеб куц гьечIо. Рахас
кIудияб буго.
  Я, вац ГIузайир, росулъ гьей абуларев чиги рагIуларин,
дунгигIагийищ гьеб рахсида гьоркьове лъугьинев?
Релъула.
3   Валлагь, бегьула! Унго щай цо речIчIуларев? КигIан
кепдай гIадамазе щвела.
 Зубайириде ишанги гъабун). Исламил эбел дозул
рахьанлъидал, кьезеги бегьулаха, Зубайир, асие яс.
Жанисан релъула.
  КьечIони, гьабулеб жо бицанагури Зубайирица нилъеда.
  Чакмабазул счёт метер гьабила нилъеца, Ислам. Ниж ана
гьанже. Дуе къо-мех лъикI.
  Нух битIаги, воре, метер къоги дагьаб къокъ гьабе.
ГIузайирги Зубайиргн уна. Ислам, щеблеталги кодоре росун, квал-
квазе лъугьуна ва жиндирго цересел пикрабазде кавуги рагьун, панаял
бакънал тIамизе рекIуна.
Дун, бокьалда
150
руссун гьечIев
сапожник,
Султанбегнл
яс абизе
вахъун лъикI!
Эбелалъул
хабаралъул
бицалъи,
Мискин дирги
аб хьулалъул
гIадаллъи!
Росдадаго
кьибил лъураб
кьолбол яс
Дуй кьеладай,
кьер хисичIев
дир хъаркIас.
Мармаралъул
гьундухъ гIурай
Меседу,
Рагьиладай
дур рагъиде
гьелъ гъалду?
Халкъалъ йищун
квер борхарай
хIурулгIин.
Вохиладай,
гьейги ячун,
дир лачен?
151
Гьадинал пикрабазда Ислам вугеб заманалда жаниб, эбелги Меседуги,
нуцIил кIалтIаги чIун, асухъ гIенеккула. Катил рилълъинги гьабун, ячIун
Меседуца балъго Исламида бадир кверал чIвала. Ав виххун ккола. Гъоркьан-
тIасан квер квашула. Кинго нахъ гIунтIизе кIоларо. Гьелъул килщадаса
баргъич бахъизе лъугьуна. ДандечIей гьабичIого алъги биччала. Исламнца
гьднже жнндехунго гьуннлън бугел ясазул цIарал ахIула: «ГIунайзат...,
Зулайхат..., Халисат.., Сапият...» Кинго ав тIаде ккечIеб мехалъ Меседуца
бадиса кверал рорхула. Ав нечон гъорлъе тIерхьун уна. Доб ворчIамиги
хъваш-машги кIочон тола.
  Меседуца нечезе гьавулевищ вугев, Ислам?
  Балагье, Тамари, жиндирго рокьи бугелщинал ясал руго ас
анир рехсолел.
  ГIайиб гьабуге, Меседу, дуеги бокьулеб батила вокьулесул
цIар рехсезе.
  ГIайиб гьабилароангури, Тамари, дунги рехсарайани азда
гьоркьой.
  Мун йокьулей ятилароха, Меседу асие.
Ислам гъорлъе-гъорлъе унев вукIуна.
  БитIараб буго, Тамари, йокьулейани цо щеблеталниги
гьарилаан ас дне.
  Гьаризейилан вукIаравха, Меседу, ав, дур хIатIазул роцен
лъачIогонин тараб.
  ХIатIал дица рокъор тун гьечIо гури, Тамари.
Тамарица босун бакIги гъоркь лъун, Меседу Исламида аскIой гIодой
чIезаюла. Ислам нечадго алъул махIаби рорцине лъугьуна.
152
  Дуца дие гьаризехъин ругел чакмаялищ?
Ислам хиса-васун лъугьуна, кодоб букIараб роценги гIодобе бортун
уна. «Гьай устаранги» абун Меседуца асул тIагъур надалде цIала.
  Йо, Тамари, гьав васасе чIужу къваригIун йиго, гухIай.
  ЧIужу ячине ккани рукъ къваригIунарищ, Меседу?
  ЛъикIал рукъзалги ругей, росулъго бечедай ячина нилъеца
асие чIужу, ав разилъани. Разияв вугищ, Ислам?
  Бечедазеги бечедал къваригIунин, Меседу, гIемерго инжит
гьавичIого тани щибан.
 Исламил квералда кверги кIутIун). Гьале бечелъи,
бикъулареб, хъамулареб, кире нилъ аниги цадахъ букIунеб. Бице дир
щеблетал кида гьарилелали?
 дагъав тIадги тIамун). Гьанкаласул буго цо цIакъ
гIедегIараб заказ. Цинги хадуб ирга дур буго.
  Кинаб заказ эб? Дида бихье!
Исламица, цебебухьалъги бацIцIун, эсул лъугIараб щеблет Меседухъе
бегьула. Алъ гIажаиблъи гьабула.
  Диеги гьариладай дуца гьадигIанго берцинал?
  Гьел хвани магIид ритIиларел гьарила.
  Щайдай ав гьудуласе ал?
  Лъаларо, хамизалде лъугIизаричIого чара-гIамал гьечIилан
дидаги лъазабун ана.
  Вохиларев жив, гьеб хамиз къоги бачIун.
  Дунги ахIизе рагIи кьун анин ав, эдин щай дуца абулеб?
  Баркалайин дуе, дир баргъич кье.
  Киб эб бугеб?
153
  Гьеле дур килщида.
 килищги цебе ккун). Ма, бахъе дуцаго.
Бахъизейилан ай къеркьола. Кинго кIвечIеб мехалъ тохлъукье асдаги
къочун уна. Хадув валагьун гьакIкIан авги хутIула.
 нахъги юссун). Йо, Тамари, йилълъа, гухIай, дун тIойитIизе.
  ЧIалгIарабищ, дир месед, гьале ячIине йиго.
КIиялго ал уна. Угьун биччан, гъванща хъасулев Исламги хутIула.
Эбел, къокъндго дойги тIойитIун, нахъ юссун ячIуна.
  Щай, эбел, гьадигIан хекко дой арай?
  Дуца аний чIаян «абидал» ятилаха, дир вас.
  ТIокIай ячIинародай, эбел, дой?
  Меседул хиял батIияб бакIалда гьечIо, Ислам, инсухъе чи
витIеян гьарулеб буго долъ.
  Махсараде кколелги рукIинадай, эбел?
  Вай, дурги божунгутIи щибха дир вас! Гьанже тIохдеги
яхун гIакIайищха ахIилеб Меседуе мун вокьун вугилан!
  Дида лъаларо, эбел. Росулъго чIухIарай дойги, гIадамаз
жойиде гьаруларел нилъги! Киндай кIиязулго бакъан рекъелеб?
  Мискинлъи-бечелъи халгьабулей жого гуро, Ислам, дой...
Бищун кIудияб шартI буго ясалъе вокьи. Гьеб шартI нилъер щулаго буго.
  Щивдайха эзухъе витIизе ккела?
  Гьале нилъерго Манарша,— бокьараб иш тIадкъазе
бегьулей гIадан. Гьединго Гугьаршада бугеб багьана щиб, дозул жанисаго
чIужу?
  КьечIони щиб гьабилеб, эбел?
  Гьабулеб жо дида лъала: ретIина дуда тIад цо берцинаб
154
халгIатIи, рехила дур гарбиде цо халатал чIумалги, гъела дуда цо гьайбатаб
мегежги. РештIина мун нилъерго Шамалалъул рокъов, Шамалдаса вачIарав
будалаазул чийилан.
  Элъ кьелеб щиб, эбел?
  Щиб гуреб элъ кьелеб, духъе рачIина гьеб мехалъ пуланал
гIадамал, жидерго къварилъи-гIатIилъи цIехон. Цинги, дуда азул хIукму-хIал
лъалелъул, дуца бицина гьезул хъатинивги валагьун, бугесул бугеб. Цинги
мун вукIине вуго гьезда аскIов кIудияв щайихлъун. Меседул эбел-эменги, ни-
лъеда лъала, дин ккурал гIадамал руго. Дуца щиб жо абуниги, эз къабул
гьабизе буго.
  Вай, эбел, дидаса гьеб иш рагIалде бахъиладай?
  Щиб гьениб дуе захIматаб жо? Мун вукIина къад устар,
къаси — шайих. Васалам.
  Нагагь лъани, щиб гьабилеб, эбел?
  Нагагь хвани щиб гьабилеб? Гьедин масъала лъезе
бегьулароха, Ислам. Нахъа бачIунелъул пикру гьабунищ, гьев чи бахIарчи
гуро. КъваригIун буго васвасдилев вукIинчIого, тIад къараб иш рагIалде
бахъинабизе.
  БитIараб буго, эбел. ВитIулев чи хIадур гьаве дурго. Нилъеца
иш кьваризабизе буго.
 гордухъан ялагьун йохун). Гьудуй гурищ Гьанкаласул
бакIалдасан ячIуней Гугьарша? ГьабсагIат гьаниеги якIарун, дица бицен
гьабила гъолъулгун.
Эбел уна.
 живго жиндаго). Валлагь, гIаламат буго: дун во-
кьуларевани, Меседуца дида саламги щай гьабилеб букIараб, вокьизе ккани
элъие сабабги лъаларо. Ва амма Гьанкаласе инегIанни, диего рецц гьабулеб
мех гуро, дунгун данделъизе лъикI долъие. Мискинав вугониги цо
155
аваданлъигIаги бугоха дилъ. Вихьа-рагIизеги гIемер бегьуларев чи гьечIоха
ле дун. (МатIуялъувеги валагъунин гъас гьаб абулеб бугеб)... Амма дов
талихIкъадил боцIини щибха,— хIарш гIадин буго... Бугони щиб, бахиласул
къайи къавулаз кунилан абула. Я ретIине, я квине досда доб кIоларо.
Гугьаршаги ячун, Тамари ячIуна, Исламги къватIиве ворчIун уна.
  РакIалда бугеб жо бицинчIогойила, Гугьарша, нухъа
чIегIерлъараб. Нижей бокьун букIана, яц, гьав нилъерго Исламие
Султанбегил яс абизе. Гьезда кIалъазе витIизесев чиги лъачIого, ахIулей
йикIана мун.
 йихIун ккун). Вай кIвелароха, яц Тамари, дида гьеб
рагIиги босун, Султанбег-хIажиясухъе ине.
  БатIаго Султанбег-хIажида кIалъазе ккеларо мун, Гугьарша.
Бахудехун абуниги гIела.
  Бахуги, дуда лъаларищ, яц, дагьайги ракI чIухIарай йиго.
  Гьанже гьездаса нечон рагIулаха мун.
  Нечонги йиго, Тамари, битIун бицани, хIинкъунги йиго.
Цоги рахъалъ, гьезул ясги рагIула жидерго Шагьвалил васасе Гьанкаласе
абун, гьаб бачIунеб хамизалъ рокъой кьезейилан.
  Баркалайин дуе, гьезул бертин квинчIого йикIунге.
  Дунни гьезул бертадул ирга щолей гIадан гуро, Тамари,
ва амма нужер васас Султанбег-хIажиясул яс ячинегIанги чанги лъим инилан
ккола эхебе.
  Аб дир васасда бугеб багьана щиб, чIи?
  Мискинлъи.
  Щай мискинав вукIунев, квер меседил вас.
 
Нужер рокъоб
къайи гьечIо,
156
Тамари,
Азбаралъур
ганщал гьечIо,
Тамари.
 
Гьанкалавги
месед гуро,
Гугьарша,
Мискинлъиги рогьо гуро,
Гугьарша.
 унаго). Дида хабар лъаларо, Тамари, дур васасе яс абизе
Султанбегил бакIалде дун унаро. Къокъаб рагIи дуе.
  Мун инчIони, унел ритIила, Гугьарша. Нух битIаги дуе.
Гугьаршаги ун, Тамара рукъалъул мегIелида гIодой чIола. Нилъалда
гъоркь квералги чIван, жийго жиндаго гаргадизе лъугьуна.
  ХIулагиха дир катIари, гIадамазул хIалги хьун, гьаб хIалтIи
рагIалде бахъинабичIого тани. ВитIизе чи тIагIани, дунго ина. Гьезие бицине
рагIи лъаларей къоролай гурин дун, биччан те. Чанги гIор тIасан билълъараб
хоно бугин, киналъ кинаб бекулаян балагьун рукIа. ЧIалгIадедай дун ункъо-
щуго соналъ Султанбегил рагьтIа йикIарай? Лъидагоялдаса лъикI лъала дида
гьезул хIал. Жалго нахал гIадин гьаризе руго дица гьел.
Гьединал хиялазда Тамари йикIадго, тIаде лъугьун ячIуна алъул
рекIелай — Манарша.
 . Щиб, Тамари, мунго хутIунищ йигей?
  Уха, яц Манарша, кигIан лъикI мун ячIиней йигей, дунго-
дунго йикIанин гьаний, бацIие бухьараб хIама гIадин хутIун.
157
 . ИсламгIаги кив арав?
  Лъаларо. Гьабулеб хIалтIиги тун, тIагIана гьаниса.
 . Ислам гьанже рокъов чIеларо, Тамари, асул балагьулеб
бакI батIияб буго.
  Гьебго бицун, жакъа Гугьаршадехун йикIана кIалъалей, цо
гьудулъул эбел-инсуда кIалъазе унарей щайилан. Киса! ГIадатIе квер
бегьизего йикIинчIо.
 . Щиб алъ абулеб?
  Нечонила.
 . ВитIун чиясда ничIи, гьарчида берги букIунареблъи
лъаларебдай алда...
  Киса рагIийила, нуж гIадал мискинзабазе Султанбегица яс
кьолейищила. Кьеян абизе нухищила. ГIад-хочIалъе гьаюна дун элъ.
 . Бакъ-моцI нилъехъан бугони, цIвабзазул ургъел
гьечIилан абула, Тамари. Ясалъул рагIи нилъехъан буго, цогидаб хIалтIи
нухIIа ккун ина.
 алдаги тункун, балъго). Ясалъе бокьун буго, Манарша.
Нилъеего рагIи!
  (тенкелаго). Бокьун буго, Тамари, бокьун буго. Элъ
гурищ дун ание йитIарай, Исламие сайигъаталъе гьаб квербацIцIги босун.
Балагье асул цIаралде. Алъ аб угьун бу-геб куц.
Цоцахъе босун гIажаиблъи гьабула.
  Щибдай, йоха, Манарша, гьабила? ГьадигIан ясалъе бокьун
букIаго, кьечIогоги теладай эбел-инсуца.
 . Дуца ургъел гьабуге, Тамари. Дун ина, яц, эзда кIалъазе.
Гугьарша нечаниги, дун махIги нечеларо гьез-дасе.
  Гьанже дуда абизе ккелароха, дир Манарша. Дур
рокьанщинолги чIахъаги, васги нух битIун вуссаги. Цо берцинаб рагIи
158
бицеха, яц, эзие. Щиб гурин лъалеб, лъикIаб бералда рихьилелги.
Манарша уна, алъий нух битIиги гьабун, Тамари жиндирго ургъалил
мегIелиялда гIодой чIола. Рехараб жо гIадпн, тIаде лъугьун Исламги вачIуна.
  ГIагилда хIун гьаб хIалтIиги тун, мун кив вугев, дир вас?
  Гьанже дир квер хIалтIуде унаро, эбел.
  Щай, эбелхвад?
  Дуца бухьана, эбел, дир кIиябго квер.
  Вий, эб щиб рагIи, дир канлъи?
  Дуца ячун гьаниеги ячIун, ана гури дои ясалъ дир
ракIбахъун.
  Гьелъул ургъел дуца гьабуге, Ислам. Дица тIубала гьеб
хIалтIи.
  Гьанже долда гудур бан рагIула, эбел. Кинан дуца эб
тIубалеб!
  Царал гIакълуйила, Ислам, къоролалъул макруйила.
Гудурги ричIизе буго нилъеца. Мун паракъат чIа.
  ВитIизе чигIаги щвечIевищ, эбел?
  Манарша ана, дир вас. Элъги тIубачIони, нилъерго доб
планалда рекъон хIалтIи гьабила.
Гьеб гара-чIвариялда гьоркьоб нуцIида кIутIула.
  Валлагь, вуго Гьанкалав. Дун рокъов гьечIилан абе.
Ислам вахчула. Эбелалъ нуцIаги ричIун, Гьанкалав жанbве ваккула.
  Ислам гьечIищ?
  ГьечIоха, дир канлъи.
159
  Кив гьав арав?
  Ясалъул хIатIал рорцине Султанбегил бакIалде ахIун ана.
 виххун ккун). Дол щеблетал лъугIичIодай?
  ГьедигIан хекко лъугIулел жалищ, дир вас, щеблетал
рукIунел? Цо анкьниги бачIого.
  Гьедин нахъбахъун тезе бегьулеб хIалтIи гуро, Тамари,
гьеб. Хамиз къоялде къваригIарал руго.
  Хамиз къо щвезеги щуго-анлъгониги къо буго гури,
Гьанкалав, мун щай хIалакунев?
 килщалги рикIкIунаго). Жакъа шамат, метер арбагI, сезе
хамиз. КIиго къо бугоха гьоркьоб.
  Дуца хамиз къоялде нух гIагар гьабулеб буго, Гьанкалав, цо
хIисаб батила дур гьелда жаниб, гурони мун гIедегIизе кколаро.
  Гьанже хъун оцгун, бежун чедгун, гьезухъ балагьунищ
чIелел?
  Бежараб чадиеги белъараб гьанаеги чи камиларо,
Гьанкалав, дуца гьелъул ургъел гьабуге.
 ццинги бахъун). Пайда щибха живго рокъов
ватичIелъул!.. Ав Султанбегил ясалъул хIатIал щай ас рорцунел?
  Ав нилъер Зубайирил заказ букIана, гьелъие цо тIад
къатIипаги лъун, лъикIал шеблетал гьаризе. Гьедин ун ватилаха ав.
Гьанкалав, тIилица бетIер чIварав гIадин, нахъ вуссун уна. Исламги
жаниве вачIун, кIиялго релъула.
 

Пардав рагьарабго, бихьизе буго цо берцинго къачIараб рукъги, гьенир
160
жанир Меседуги Манаршаги, цоцадехун шуршудилел ва релъа-рохун
махсара-хочIалда гара-чIварулел.
 . Доб, дурго Гьанкаласул сайигъат щварабищ духъе,
Меседу?
  Вий, щвечIо гури, гухIай, щиб жо эбали?
 . Щеблетал рукIинчIищ, мун хваяй, Исламица гьарурал?
  Дихъе щвечIо, Манарша, жеги эл. Амма жакъа
Гугьарша аний йикIана, эбелалде тIаде квербацIцIалда цо жо-
ги къан.
 . Мун сихI къотIун йикIа, кIиябго цого хIатIида ретIунеб
ун буго Исламица гьабун.
 елъулаго). Дол хIайваназда щибха лъалеб щеблетал кинал
рукIунелали.
 . Дозул гIантлъи дур эбел-инсудаги лъазе гурищха
Исламица эдинал гьарурал?
  Вореха, дир ункъгIал, дуде бугоха гьанже дир хьул.
 . Мунги Тамарил васги данде гьаричIого, гIодоб зар чIван,
зодоб мал чIванги дун йикIунаро, Меседу, дуе хабар щай.
Меседу алда тIад хурхун къочарула. Гьеб заманалда жаниб, Гьанкалас
ясалъе рачIарал щеблеталги хъатикь ккун, Меседул эбел Баху тIаде ячIуна.
Гьелъул хIурмат гьабун, кIанцIун тIаде яхъун Манаршаца йорчIамиги кьун,
кверда салам гьабула.
  Балагьея, дир Манарша, гьай тIаса йосадие рачIун ругел
щеблетазул берцинлъи. КигIан чIухIундай ай йикIина, кквезего кIвеларо
гьанже ай.
 . Рихьея, рихьея, Баху. Валлагь берцинал руго, гьарурасул
квер чIахъаги. РетIея, ретIея, Меседу, рекъон кколищали.
161
Меседуда цояб ретIун, цоялде ирга шведал, кIиябго цого хIатIида
ретIунеб батула. «Мугъ бекаясул сайигъат» абун тIасаги рахъун, эбелалда
цере речIчIула. Эбел йихIун хутIула.
 . Гьабни, Баху, нуж инжит гьарун кьолеб жо буго. Гьазда
ракIалда батила, лъалев бетIергьан вуго, дур яс цого хIатIида йилълъинайизе.
  Гьал ретIине рекъарал нуж ругилан абун, жидедаго бадир
речIчIе.
Гьединги абун, яс уна. Эбелалъ, кагътилъги жемун, ал рачIухъего шка-
фалда жанир лъола. Цинги Манаршаги айги гара-чIваризе лъугьуна.
 . Киса, лъил росарал щеблетал, гухIай, гьа-далго?
  Лъил росилел, яц Манарша, ниж рукIана гьав нилъерго
Шагьвалил васасе яс кьезейилан. Гьез рачIун ругоан гьал квергIелалъе.
 . Гьанкаласейищ, гухIай?
  Уха, тIокIав васго гьечIогури дозул.
 . ВахI, гьесие щай яс кьелей, берда цебе гьагъаб кьуруги
тун?
  Вий, эб кьуру букIиналъе гIоло щиб?
 . Рехила, валлагь, гьесие кьезегIан, тункун мугъзалъ
малгун гъояса гъоркье.
  Эсда бугеб багьана?
 . Багьана гуреб жого щиб эсул?
  Нижеда лъаларо, Манарша, гьесул багьана-гIайиб.
 . Йилълъа, йилълъа, дие рокьуларин гьединал саккарал
гIадамал.
  Бугел чагIи руго, Манарша, кинал ратаниги.
 . Бугони щиб, йоха, гьезул гьеб, ретIинеги кIо-лареб,
162
квинеги кIолареб, гIазабалъе кьураб боцIи.
  Ясалъ чияда гъоркье квенчIел кквезегIаги ккеларо гури,
Манарша.
 . Гьададинал рокьукъал гIадамазулгун гIумру тIамйзегIан,
кидаго чияда цебе квенчIелги ккун йикIина дун.
  Дуда рихарал ругел къагIидаха, Манарша, эл?
 . Дир напсалъ росулел гIадамал гуро, Баху, гьел. Хасго
сакъис чIамулев вихьаралдаса, хьулго буссана дир гьесдаса.
  Нилъеца рехун тани, нилъер чи чияцаги кIодо гьа-вуларо,
Манарша. Султанбегица бицараб рагIи буго, нижеца гьеб хвезабуларо.
 . Нужеца бокьараб гьабизе бегьила, Баху, ва амма дирго яс
йикIун, дица Гьанкаласе кьезегIан, мискинав вукIаниги, нилъерго Тамарил
васасе кьелаан.
 тIуркIун эхедеги кIанцIун). Вий, дуца бицунеб жо щибчIи,
Манарша, гъоркье кIанцIуларищ нижер яс, гьеб жо рагIун хадуб!
 . Гъоркье кIанцIиларо нужер яс гьеб мехалъ, Тамарил
васасул бакIалде кIанцIила.
  Рукъалда гъалду гьечIев гьардухъанасе яс кьей букIана гьанже
камун. РагIи бицуней йигоха!
 . БоцIи бахIарчиясул хIатIикь бугеб жойилан абула, Баху,
гьеб рахъалъ нилъеца хал гьабизе кколаро. Нилъеца цIазе ккола гIадамалги
гIадамазул тIабигIат-гIамалги. Гьавураб сон бахилав вас вуго Тамарил вас.
  ТIарцIаб квиялдаса керчаб гьве лъикIабилан абула, Манарша,
гьеб бакIалде дуца нуцIа къан те. Султанбегида рагIани, мунги чIвала, дунги
чIвала.
 . Дун дирго напсалъе гIоло кIалъалей гIадан гуро, Баху,
нужер ясалда ракI барахщун бицунеб рагIи буго. Нужеего бокьараб гьабе.
  Ясалъе лъикIаб бакI букIиналъха нижеца эб гьабулеб бугеб.
 . Гьадал щеблетазда релълъараб букIина ясалъе гьабулеб
жо гьезул.
163
  Гьеб жо, Манарша, устарасул гIайиб буго.
 . БакIал чагIи руго, Баху, дур ясалда гьел раччизе кIоларо.
  БакIаб жо жеги лъалеб гьечIо, Манарша, дуда. ТIадагьаб
чватидаса бакIаб гьир гьечIин гурищ абулеб?
 . ЯсалдагIаги гьикъарабищ, гухIай, нужеца гьаб хIалтIи?
  Элдаги гьикьизейищ эб кколеб?
Манарша елъула.
  Щай мун елъулей?
 . ВахI, ригьнаде кьолей гIадан яслъидал, эй разилъизе
ккеларищ, гухIай?
  Эбел-инсуца гьабураб ишалда разилъуларей яс гуро, Манарша,
нижер Меседу.
 . Гьедин бугони, дир абизе жо гьечIо, Баху. Баркат бугел
ратаги. Ва амма дир хьул буго, вукIаралъувго Гьанкалавги тун, Тамарил
васасе инин нужер ясилан.
 елъулаго). Хьулазул чуял лъугьунел ани, гьарду-хъаби рекIун
гурони хьвадилароанилан абула, Манарша. Щакъ хIалакъабго хьул рагIула
дур гьеб.
 . Балагьун йикIачIиха, гьанже. Гьес нужер яс яхъичIого
тани, бахъизе кквела дица гьаб бер.
  Цин кIанцIун хадуб гурони, гьопан абугейилан гурищ абулеб,
Манарша, щиб гьабун гьес нижер яс яхъулаян бихьила.
Манаршаги ун, заманалдасан Меседу ячIун, эбелалда аскIой гIодой чIола.
  Щиб.эбел, Манаршал хабар?
  Манаршал хабар бицани, гъоркье кIанцIун хвела, Меседу, мун.
  Бицея, эбел, хекко, дун гъоркье кIанцIизе кколеб хабар
164
кинаб эбгояли.
  Дуе гьеб щай гурин, гIенеккун йикIа.
 эбелалда лъухъарилаго). Бице, эбел, бице.
  Кин бицинеб, дир яс, Манаршаца абулеб буго Щагьвалил
васасе кьезегIан жинца яс кьурса гIодое рехилилан.
  БитIараб бицун бугоха, эбел.
  Эдин батани, Манаршаца абухъе, Тамарил васасе
кьелаха мун?
  Кьуни дунги инаха, эбел, ахIулаго-абулаго.
 ясалъул гъуждулги рухулаго). Вай, чехь чурадил ясалъул рагIи
бихьулищ? Рахъие хур гурев, рохотIа рукъ. гу-рев къватIул Исламие инила.
 эбелалда тIад хурхун къочардилаго). Ина, эбел, ина. Щибго
гьечIониги, живго гьев гIела.
  Вий, росулъго бечедав Шагьвалил васасеги инчIо-гойищ,
гухIай?!
 тIуркIун эхедеги яхъун, гIундузда квералги чIван,
лъутулаго). Вай кIваричIо, эбел, вай кIваричIо. РикIкIад гьаве, довегIан те.
 хадуй йортулаго). Инсуца бицараб рагIиялда щиб гьабулеб,
гьан турад?
 эбелалдаса тIурулаго). Вай рокьукъаб къайи, къарумаб
агьлу, Къабул гуро, эбел, абуге дида!
  Вай, гIадалай ясалда гьабулеб щиб, бусургьаби? Хъун бугеб оц,
буцун бугеб ролъ, рокъой кьезе къачIарай, бахIаралъ бицунеб рагIи
бихьулищ!
  Лъида гьикъун гьел къачIадилел ругел, эбел? Гьелъул
жаваб нилъеца кьезе кколаро.
 ясалъул бетIерги жиндирго квенчIелда лъун). Вай, эбелхвад,
бокьараб кун, бокьараб ретIун, нахулъги гьацIулъ-ги лъикI дуе. Гьудуб
цIураб рукъ, бечедаб къайи, речIчIулел ганщал, Шагьвалил гIадал гьундул
дуе рукIинаро, дир кан-лъи. Нижеца малъараб гьабе!
165
 эбелалда къачарилаго). Дун ганщазейищха, абел, нужеца
кьолей йигей? Дие боцIи гуро, эбел, къваригIараб, гIадамал къваригIун руго.
Дир гIумруялда мун барахщуларей щай, эбел? Дие Шагьвалил вас вокьуларо,
эбел, вокьуларо. (Гьединги абун, Меседу уней йикIуна).
  Вай дуе вокьулев чигIаги щив, мун хваяй? Манаршаца абулев
къватIул Исламищ?
 нахъги юссун). У, эбел, у. Бокьани нахъеги абила: у!
 накабиги рухулаго, кIудияб гъаркьидалъун). Гьуя-гьуя, ракI
бахъаяй дица гьанже щиб гьабулеб?
Гьелъул гьаркьихъе нахъарокъав вукIарав Султанбег вачIуна вортун.
  Щиб, Баху, хабар?
 хъвагIулаго квералгун). Вай, дида гьикъуге!
  Дуде бачIараб балагь щиб, щай дида бицунареб?
  Нилъер кинабго иш хвезабуна ясалъ.
 виххун ккун, жуба-гъубараб каламалдалъун). Кин, щиб,
щиб, кин абея?
  Шагьвалил вас вакьангурилан чIун йиго.
  Щайдай?
  Рокьукъаб къайи-свери бугила.
  Щивдайха вокьулев?
  Гьай цо Тамарийилан абулей къватIулай гьечIищ? Гьелъул вас
вокьилила.
 тIуркIун эхедеги кIанцIун). Гьагъав хьитазул устарищ,
чIи, гьагъав апарагасул вас? Яс кий йигей? Габур къотIуларебищ дица
гьелъул!
Султанбег вортанхъизе лъугьуна, хадуй йортун Бахуца ккола ва
лъухьа-рухьун чIезавула.
166
  Гьай нилъерго Манаршаца гьабуна гьаб балагь ясалъе,
Шагьвалил васасе кьезегIан жинца яс Тамарил васасе кьелаанилан гаргадун.
 вихIун ккун). Вай дида рагIулеб бугеб жого щиб? Зобал
щай риххуларел? Ракьал кин кьватIуларел? Жакъа хвечIого дун кида
хвезегIан чIелев! Кий йигей Манарща?
Бахуги тункун речIчIизаюн вортула. Хадуй лъугьун гьанкIиялда Бахуги
йикIуна. «Мунги рекъон ятилилан» Бахуде тIаделъула. Баху лъутула, ав
вортула. Рокъоб батараб парта-магъалалъул жо алда речIчIула. Ахир живго
гIодов ккун, гIакълу-лъаялдаса ун хутIула. Бахуца, тIад хурхун, ав лъухьа-
рухьула. Гьеб заманалда жаниб Гугьарша тIаде ячIуна.
  Вий, гьасий лъугьараб щиб, Баху?
  Дида лъаларо, Гугьарша, гIанкIил унти гIадаб жо буго.
  ДохIир ахIунгIаги лъикI гуриш, Баху?
  ДохIорасул хIажат гьечIо. ХIусендибирасде цо чи витIе.
Гугьарша уна, Меседу ячIуна.
  Щиб гьасие, эбел?
  Дуда лъаларищ щиб гьасияли? Ярун хва цееса
  ГьечIеб бакIалде гIайиб гьабичIого, гьасие кка-раб жо бице,
эбел!
  МегIергIан кIудияб буго дуда гIайиб.
  Гьеб гургинаб гIайиб дида чIеларо, эбел, чIин-тIараб ккезе
дунги йикIинаро!
  Баркалайин дуе, тIагIа гьаниса!
НуцIида кIутI-кIутIула. Йортун ун Меседуца нуцIа рагьула. Гьанкалав
167
ватун, къан тIаде нуцIагун ячIуна.
  Гъов щив?
  Нужерго гьадав чухъа берцин вуго.
  Чехь бихъагийин дур, жанив щай виччаларев?
Бахуца ун нуцIаги рагьун, Гьанкалав вачун вачIуна. Цояб рагьдухъан
Меседуцаги хазабула. ТIаде ХIусендибирги Гугьаршаги рачIуна.
 виххун ккараб ххвелалда). Щиб лъугьараб, Баху,
гьасие?
  Вай лъаларо, бетIерчIахъад, цо квешаб гьаракьги гьабун, гIодов
ккана гьанив.
 асде тIадеги къулун). Султанбег-хIажи! Султанбег-
хIажи! Хекко цо стакан цIорораб лъим босея гьанибе! Хъубал жалазул гIадаб
жо бугилан ккола.
Йортун аралъ босун асухъе стакан кьола. Гьелда тIадеги къулун, добе-
гьанибе бетIерги хьвагIезабулаго, ас цо жо цIалула. Цере квералги ккун,
киназго «Амин» абула. Ахиралда Султанбегил кIалдиб тIинкIизабула. ТIад
лъимги бахун, бетIералда сверун килщица мохъал хъвала. ЦIорораб лъеца
бетIер чуридал, Султанбег вигьа-вичун лъугьуна.
  Гьанже сахлъаравин, Баху, ав. Нужеца асул ургъел
гьабуге. Гьанже дун ДоновухIумихъеги ваккизе ккола. Гьевги рагIула
лъикIго гьечIого.
  Щибдай эв пакъирасеги бугеб?
  Гьаб цо багIарудал унтийилан абулеб жо буго
гъосул. Сонги дица дубгIа гьабун лъимги кьун тун вукIана эв.
  Бегьараб кумек гьабеха, дир вацIи васги, гьанже дуда божун
168
хутIараб росу бугин.
  Валлагь, Баху, дирго рукъалъухъ балагьизе дие
щолароха, бетIерчIахъад. Гьаниве вортун, дове вортун, гьадин вукIунаха, дир
хирияй.
  Гьабе, бетIерчIахъад, кириниги букЬшебин.
  Киридахъилан дида ракIалда букIаниги, гIадада
хун толаро, Баху, щиб-щибниги кьун нечезавула.
  Кьезе ккеларищха, ХIусендибир, гьитЬгааб кумак гурелъул
дуцаги гьабулеб бугеб.
ХIусендибир пуншула.
  Гьанже ининха, Баху, сордо лъикI! Дун в гIадин, асул
унтиги аги! Инеги буго, иншалагь.
  КигIан ламуслъаниги цодагьаб мехалъ лъалхъе.
Баху нахъарокъое уна. ХIусендибирги магIарзул къалал лъулъазе лъу-
гьуна. ЯчIун Бахуца, хъахIаб квербацIцIалдаги къан, асухъе цо жо бегьула.
  Гьай баркала, гьабго щай букIараб, Баху? (Лъорой
вархъизабула).
  Мун элда тезе ракIалда гьечIо, ХIусендибир. Гъутаналдаса
гIиялъажал рачIаралго, цо хъвезе жогIаги кьелеб батилаха, хIалчIахъад,
гIайиб гьабуге.
  Щиб дуца бицунеб! Нужедаги дидаги гьоркьоб
мухь-даранищ букIунеб? Гьабги гIунги тIокIаб буго. Дун нахъеги ваккила,
Баху, сордо лъикI!
  Кидалго лъикI вихьаги, дир канлъи, дубгIадулги аманат!
ХIусендибнр уна. Гьанкаласги Гугьаршацаги къвала-къваладе ван,
169
Султанбегги цояб рокъовехун вачун уна.
 
Л Ъ А Б А Б И Л Е Б П А Р Д А В
Пардав рагьарабго, бихьнзе буго цо гIадатияб рукъги, гьенир жанир
Исламги эсул эбел Тамариги, жидецаго цебеккунго гьабураб планалда рекъон
сапожникасул шайих гьавулел.
  ГIузайирил хабарго рагIичIищ, эбел?
  ГIузайир чода хадув вортанхъилев вуго, Ислам, ахирги
духъе воккила гъов. Дур шайихлъи рагIун буго гъосда. Дуца гъосулгун хабар
рекъезабе, СалихIица жергъен гIадин.
  Чол щиб хIалдай буго, эбел? Бакъун батилаха пакъир.
  Гьадаб дуца бухьараб бакIалда буго, Ислам. Дица, жакъа
боцДолго ун, цебе херги бан тана. Гьелъул ургъел гьабуге дуца. Дурго гьеб
шайихлъи къватIиб чIвазе течIого, цIодорлъи гьабе.
  Щиб гьабилеб, эбел, захIматаб ишалде гъорлъе ккана дун. Я
гIалилъила гьанже, я гIумарлъила. Дуца пик-руги макруги билълъинабе.
  ТалихI кьеги, эбелалъул, гьабулеб иш данде билълъаги. Дун
ана гьанже.
Тамариги ун, ав живго хутIула.
 
Эмен хвараб мехалъ лъимал гIодула,
ГIантал гIадамазул иш букIун буго.
Эбел къороллъила талихI бугесул,
Толаро гьелъ хIалтIи нухда ккечIого...
170
Амма эл чIоларо чан гьабичIого,
Чорхол гьаваялъул гIамал гьеб буго.
ГIайиб-гъвел гьабизе дида кIоларо,—
Росалги чIинкьула чIужу хварайго.
Ислам, жиндирго ишалда тамашалъи гьабун свердула. МатIуялда цеве
чIун, дове-гьаниве вуссун велъула.
  Гьале кагIбарукъ бихьичIев хIажи. Гьале бихьун жо лъалев
шайих. Щибха Султанбегил ясалда лъалеб жиндие гIоло дица баччулеб бугеб
захIмат? Балики, долъ махсараде кколев ватани, гьебги гьечIищха кIудияб
балагь! Биччан те, кIваричIин, мискинчи вуго, нухда ккела.
Гьеданал пикрабазда Ислам вукIаго, саламги кьун вачIун, ГIузайир
хIурматалда асда цеве чIола.
  Щиб вац, ГIузайир, хIажатаб жо?
Жиндир цIар абидал, ГIузайир вихIун ккола.
  Щиб букIинеб, нижер кIудияв, цо рухIалда дандияб чу
букIана дир. Гьеб ун буго бикъун. Гьелъул хIакъалъулъ ваккулев вукIана
духъе, кигIан дудаса ламуслъаниги.
  Вай мун чIаго таяв, дир вац, дун вуго гьадингояв
жагьилчи. Дида гьелъул авал-ахир щиб лъалеб?
  Дур бетIер чIахъаяв, Шайхулислам, мун жо лъаларев чи
вукIарав ани, дир цIар дуда лъица бицун лъа-раб? Ма дуего гьаб гIарацIи,
дица мун гьелдаги теларо, бице дир чу бугеб бакI.
  ЛъалкIица гIанкIила, ГIузайир, кIалалъ
мокъокъила. Дирго кIалалъ гьабулаха дие балагь. Гьеб гIарацги нахъе лъун,
171
дурго квер кьун бихьея дихъе. (ГIузайирил хатинивеги валагьун, велъулаго).
Доб Мусал кули лъалагури дуда? Кьабун довеги ун, дурго чу рокъобе баче,
вац. Бокьалъул бокIнида бухьун бугебин. Дица бицаниланги лъидаго абуге.
  Дур баракат щваяв, Шайхулислам, цо гьеб бикъарав чи
бицани щибан. Гьесулгун цо хIалтIи гьабизе бокьун букIанин.
  Гьанже гьеб бакIалде дуца нуцIа къан те. Дун вуго
дур чу бикъарав чи, васалам.
  Дуца дир чу бикъиларо. Гьеб нилъеда лъала. Дуе
баркала, талихI-рохалида хутIаги.
Исламил гьереси-халгIаталда саламалги гьарун, ГIузайир уна.
  Гьай мискин, жагьилчи! Гьерсида гурони, битIаралда
божулев гьечIо. Доб гIарацги босун букIарабани,— бер бахъилароан. Амма
нилъедаго халкъ божизе босичIого лъикI. БоцIи Султанбегил рохь гIадин
буго. Иш нухда ккаги. Гьанже щайха дун шайих вукIун вугев! Бихьулищ,
дида доб чу бугеб бакI лъараб куц? Дицаго бухьун букIиндалниги батила,
хъатиниве валагьаравго, лъана. Эбелалъул бетIер чIахъаги, нухбихьизаби
элъул буго.
Гьединал пикрабазда Ислам вукIаго, эсул эбел Тамариги
ГIалихIажиясул лъади Манаршаги, изнуядалъун рачIун, хIурматалда цере
чIола.
  Вай нужер гIумруялда баракат лъеял, диналъул
яцал, Шайхулисламихъе зияраталъ рачIун ратилаха нуж! Пайда щибха дир
хIакъикъат нужеда лъаларелъул!
  Дур баракат, шапагIат щваяв, дир канлъи, ниж рачIун руго
духъе, нижерго къварилъи, гIатIилъи дуда бицине бокьун. Мун валагьани
бокьилаан.
172
  Тамари гурищ мун? Дир эбелалъул цIаргIахьал.
Бихье цо квер кье дихъе. Дида мун дирго эбеллъун гурони йихьуларо.
  Баркала, дир канлъи, талихI кьеги, ракIалда бугеб мурад
тIубайги.
  Дуйги баркала, васасдаса йохун хутIаги.
Алжаналъул махI буго дур гьаб квердаса. КигIан талихI бугей гIадан мунго!
  Васасул рахъ букIанаха, дир канлъи, дуда гьикъизе бокьун.
Кив арав лъаларо, тIагIун вуго.
  Дур вас кивго ун гьечIо, дир Тамари. Гьале
чанцIул балагьаниги, дудаго аскIов ккола. Асул ригьин-цIаялъулги ургъел
гьабулеб буго дуца. Мун нахъе йикIаго, асие лъади камиларо. Гьай цадахъ
йигей гIадан щий кколей, Тамари?
  Дуда лъаларищ ай, дир хирияв, Манарша йиго.
  Гьав нилъерго ГIалихIажиясул Манаршайищ?
Гьай дудаса аллагь разилъаяй, бицея щиб дуе хIажатаб жо?
 . Дирги, гьай Тамарилго гIадин, цого цо вугев вас вукIана,
дур бетIер чIахъаяв, гьесул хабар лъалеб гьечIо, хунищ, вахъунищали. Цо
мун валагьизе бокьун ячIун йикIана.
 алъул хъатинивеги валагъун). Дур цеве вукIарав
росасдаса гьавурав вас вукIун вуго Сайпудинилан. Гьевги гIуждего
вахиналде гъоркье вортун хун вуго. Гьав ГIалихIажиясе аралдаса дуе
лъималги гьарун гьечIо. Кинав вас дуца дида гьикъулев?
  (нечезеги нечон). Палихъабазги хъатил шайихзабазги
гIемерал махсараде кквеялъ, мунги гьелго гIадав бихьун-шайих ватилилан
ячIун йикIанин, тIасалъугьа дидаса.
  Лъугьарав вуго киназдасаго. Ва амма дуда мекъса
бихьичIони, цо жо гьарилаан дица дуда.
 . Нижедаса гьаризе жоги дур щиб букIунеб, нижер
хирияв?
  Щиб гурелъул, мун чIаго таяй, нужер букIун буго
173
цо гIака, цIакъ лъикIаб гIакаги букIун буго гьеб. ГIемераб рахьги бахъулеб
букIун буго гьелдаса. Гьеб гIака хун буго нужер вехьасда цебесан.
 . Хвана, бетIерчIахъад, вехьас лъарай биччан батана.
  Гьелъул рецIалие бахъун буго нужеца вехьасдаса,
гьесул магIишатги хвезабун, щуго-анлъго цIцIелжо. Бахъанагури?
  (захIматго). Бахъана, бетIерчIахъад.
  Гьеб гIакдал рахь бичулеб мехалъ, дуца тIолеб
букIун буго, Манарша, гьелда гъорлъе дагьа-дагьаб лъим. ТIолаангури?
  (кIкIвелхIизеги гъаюн). ТIолаан, дир канлъи.
  Гьеб хиянатаб лъимги данделъун, лъараца ун
буго, Манарша, нужер гIака. ГIалихIажиясда абе, дуца хех гьабун гьел
цIцIани нахъ руссине гьареян, гьел сабаблъун нужерго хIалалаб боцIи чуризе
бокьичIони. БичIчIанагури?
 . БичIчIана, бетIерчIахъад. Гьезул тIанчIиги кьезе
ккеладай?
  Чияр цIцIаназул тIанчIи нужейишха рукIинел,
Манарша? Гьелъие нужеца щибниги инкар гьабуни, гIазаналлагь, цIунагиха
метер къиямасеб къоялъ нужее гьабулеб гIазабалдаса.
Гьал кIиялго уна, Ислам живго хутIула.
  Балагьея, ракIалдаго гьечIого щвезехъин руго вацгIаласул
цIцIани! Гьаб шайихлъиялъул баракат бугоха аб. Бихьуларищ дица доб
Манаршал гIакдал хабар бицараб куц! Гьелдасаги кIудияб гьечIищ кив
аравали лъаларилан абулев Тамарил вас жиндаго Тамарида аскIов вугилан
бицин? (Велъула).
Гьеб заманалда жаниб Зубайир вачIуна, гьека-гьуншиялда жанив кIанцIун.
  Щиб, Зубайир, цIакъ хIалакун вачIунев чи? Салам
174
гурев, калам гурев!
  Рокъоса къайи-матахI ун буго дир бикъун. Гьеб
къваригIун буго лъазе.
  Вай, гьудул Зубайир, дида гьеб щиб лъалеб. Дун
вуго мунго гIадав вакъварав жагьилчи.
3   Бикъун ун букIараб чуги хадуб цIан вачIунев ГIузайир
вихьанагури дида. Гьеб лъалеб дуда нижер къайи лъалареб кин? Дица мун
рази гьавизе вуго, бице дир къайи бугеб бакI.
  ТалихI бугев чи гьаб шайихлъиялъул ишалда
гьоркьове ккеларо. Бихье, гьанибе квер кьун бихье.
Вортун вачIун Зубайирица квер кьола. Гьесул хъатиниве валагьарабго
квер бухIараб гIадин, биччан гьебги тун, абула.
  Дур гьаб квералъ бикъичIеб жоги тун гьечIо,
гьекъечIеб стаканги тун гьечIо. ГьедигIан адаб тун, дида цеве вачIине
бегьилароан мун. Кинниги шайихилан вугев чигIаги гурищ вукIарав?
Вилълъа гьанже, анкьго нухалъ ракьул лъеца гьеб кверги чурун, цинги вачIа.
Гьеб мехалъ кьела дица дуе жаваб.
Зубайирги ун, Ислам хутIула.
  Гьанже ккана квешаб бакIалде хIалтIи. ГьечIеб гьасул къайи
лъураб бакI лъазе рес. Лъаларилан чIани, тIад речIчIизе къачIан вугев ав...
ЭбелгIаги йигейани, цо макру камилароан... Гьанже гьаб бакI тани гурони,
дида гьабулеб жо лъаларо. Дие лъикIаб жо – ретIун устарасул ретIелгун,
дирго хIалтIул бакIида гIодов чIей... Шайих кив араван гьикъани, щиб
бицинеб? Дидайищ гьеб гьикъилеб, къобухIарав хьитазул устарасда?
Шамалде ун ватилилан тела гIадамаз... Амма Султанбегил ясалъулгун иш
нухда хутIилаха... Гьелъиеги эбелгун ургъун цо жо камиларо. Дица хех
175
гьабун гьаб бакI тун лъикI Зубайир вачIиналде.
Гьел пикрабаздалъун шайихлъи биххизе хиялалда Ислам вукIадго,
къирун нуцIагун, руз гIадин, ГIузайир жанив ваккула.
  Щиб, ГIузайир, чу батичIогоцин гуревищ?
  Гуро, бетIерчIахъад, дуца абураб бакIалда чуги батана.
Рокъобе бачун, паракъат гьабун гьебги тана. Гьанже цоги гьари бугоха дуде,
кигIан дудаса ламуслъаниги.
  Бице, вац ГIузайир.
  Бицинего цIакъ нечараб иш буго, бетIерчIахъад, цо
кидаго гьабичIеб хIалтIи лъугьун буго дидаса.
  Лъугьунареб, бахъунареб жо букIунаребин,
ГIузайир, расги нечечIого бице, вац.
  Доб чу бикъарав чи ватилилан щаклъун, пуланав чиясул
рокъоса къайи букIана, бетIерчIахъад, дица босун, доб хабалазул рагIалда
бугеб пажниб лъун. Гьелда тIаса щибго жоги хвезабичIо дица. Гьари буго
дуде: дуца абураб жоги кьела, дун къватIив чIвазавичIого теян.
  Гьев дуца абулев пуланав чи Зубайир вукIине
кколаха. Гурищ?
  У, бетIерчIахъад!
  Тарщида гьабураб гьведа толаребилан, гьанжеги
викъаризе лъугьунищ вугев, ГIузайир?
  Гьеб бикъалъул чи вукIинчIоха, бетIерчIахъад, дун.
Кканаха цо тохаб жо.
  Дие бицунге, ГIузйир, дуца гьеб хабар.
ДоновухIумил куй лъица бикъараб, ГIузайир? Тургъахъил Чакарил найил
тIала лъица бикъараб, ГIузайир? Дудасаги гьадав дур гьудул
Алунхъачиласдасаги квешав цIогьор щив вукIарав росулъго?
 асда цеве накабазда ккун). ТIокIаб гьабиларо, дир
176
кIудияв, гьабулесдаги рекъеларо. Мун дида тIасалъугьа, дун дур къурбан
вуго.
  Мунги Зубайирги гьудулзаби гурищ рукIарал,
нужеда гьоркьоб ккараб щиб?
  КIиясулго рокьи бугей гIадан цо йикIиналъ бигъана
нижер гьоркьоблъи.
  Султанбегил ясалъ батилаха гьеб балагь гьабураб?
  Уха, бетIерчIахъад, дуда лъаларищ?
  Нужее йокьи гурони, нуж элъие рокьулаандай?
  Гьеб бакI лъаларо.
  Тамарил васги вугеб куц буго гьелда хадув чIун?
  Гьев мискинасул квер гIунтIулей гIаданго гуро,
бетIерчIахъад, гьей.
  Мун а гьанже. Гьаб нухалда толев вуго дица мун.
Гьанже ккун нахъе гьединаб хIалтIи гьабуни, – гьеб мехалъ дида гIайиб те.
Исламил халгIаталда саламги гьабун, ГIузайир уна.
  БукIараб квеш, ккараб лъикI! Сабаб тIагIараб жо гIажалилан
абула. Иш нухда ккезе буго гьанже дир. Виччан те Зубайир вачIине. Гьанже
кьела нилъеца гъосие жаваб.
Гьединал пикрабазда Ислам вукIаго, цIараб болжалги щун, Зубайир
вачIун хIурматалда цеве чIола.
  Чуранищ кверал?
  Чурана, бетIерчIахъад.
  Ракьул лъим гьабунищ?
  Гьабуна, дир кIудияв.
  Гьанже кьезе бегьула дуца дихъе квер. (Эсул
177
хъатинивги валагьун). ЦIуралъухъ цIолеб сахIилан абула, Зубайир. Дуца
бикъила, дур бикъила. ЛъикI бугищ гьанже? Нилъейго бокьулареб жо чидай
гьабуни, гьедин букIуна.
  Дица чияр жо бикъуларогури, дир кIудияв.
  НагIадалаялъул бетIерчIахъагиян ватила мун.
Нурадисил бакIалде цIогьод аралъуб бекичIищ дур гьаб бетIер? (Бахъун эсул
тIагъурги, бекараб бакI килищ цун бихьизабула. Цинги, гIинги ккун,
теркIезавула). Гьал гIундул лъикI кьуризе руго, Зубайир, дур. ТIокIаб
цIогьги гьабуге, гьекъолеб жоги дагьаб лъедер гьабе, абун кьечIел ясал
кьурун рахъизейиланги лъугьунге, доб хабалазул рагIалда бугеб пажниса
дурго бикъун ун букIараб къайиги босе. Хазабе!
3   Дуе дагьаб жо кьезе бокьун букIанаха, бетIерчIахъад, дуе
къабуллъани?
  Дун гьелъул чи гуро, дурго налъулазе кье.
3   Дида налъи гьечIогури, дир хирияв.
 килищги битIун). Гьеб тIагърихъ Мусаласе щиб
кьураб? Чакмабазухъ Исламие щиб кьураб?
3  асул халгIаталда хурхун). ГьабсагIат кьела, бетIерчIахъад,
тIасалъугьа.
Зубайир уна.
  Пайда щиб гьаб базар Султанбегил ясалда лъаларелъул!
Эбелалда рохел бицине ун лъикI дун.
Шайихасул ретIелги хисун, Ислам уна.
 
178

Пардав рагьарабго, бихьизе буго цо пуланаб рукъги, гьенир жанир
ургъалил гара-чIвариялда ВалигIумарги, ГIалихIажиявги, XIусендибирги.
  Щибдай, вацал, гьанже нилъеца гьабила? ЦIакъ
хIажат гьечIев гьоболха нилъеда рештIун вугев.
  Щиб гуреб гьабилеб, гьаб ракь тезабизе буго.
  Гьедин рагъдалъун гьабичIого, жамагIаталда абизе
буго берцинго гьадав чи нухда лъейилан.
  ЖамагIатги цIакъ мутIигIлъун рагIула гьесде. Гьез
гьев унев вугониги, виччала абун кколаро дида.
  Гьедин бугелъул гурищха нилъеца дов, хадур
гIисинлъималги тIамун, речIчIулаго хъамизе кколев,
  Мун рагъде вортула, ХIусендибир. Гьедин иш нухда
кколаро, вац.
  Валлагь, гьедин гьабичIони, гьадав чи росулъ
вукIаго, нилъее гьаниб чедги гьечIо. Гьеб лъай нужеда.
  Нилъеца лъураб кьодасанин, ХIусендибир, гьал
гIадамал унел ругел. Хъатинире балагьиги, пал тIамиги, гьединго гьайкар,
сабаб хъвайги нилъеца гурищ гьазда малъараб? Жакъа гьелде инкар гьабизе
нилъее бакI киб бугеб?
  Гьанже киса шивали лъаларев гьес махсараде
кквезе халкъги тунищха рукIинел?
  Махсарачиго рагIуларо гьев, гIадамаз бицунелъул,
тамашаго жо лъалев чи рагIула.
  Гьанже мунги божун рагIула гуриха эсда?
ГьедигIан гIантабгийищ рагIи бицунеб.
  Божун дица гьабулеб жо гьечIо, ХIусендибир. Ва
179
амма мун гIадинав чIинкIилас гьереси гьавулев чиги рагIуларо гьев.
 ццинги бахъун). ЧIинкIил мун гIадавин вукIунев,
палихъабаз махсараде кколев вукIунев.
  ГIалимчийилан дир дагIбаго гьечIо, вац. Ва амма
мунгIан тIасан ккаравги вугевищ дуналиха.
  Пайда щибха, бегьухъе гьумер-кIал чIвазе
бегьуларелъул!
 гъосда цебе гъумер-кIалги ккун). Ма, ле, чIвай,
кинас кинасул чIвалаян бихьизе.
  ЧIа, ккелевин мунги дунги цо чи гьечIеб бакIалде.
 гъеж ккун хадув авги цIан). Чи гьечIеб бакI
батани дуе къваригIун бугеб, вилълъа дида хадув.
Гьедин унаго, ВалигIумар гьоркьов речIчIун, чIезавула.
  Ле, ГIалихIажиявги ХIусендибирги, росулъ кIиго чи
вагъани, гьел рекъезаризе кколел чагIи рукIана нуж. Жакъа нужеца лъималаз
гьабилареб хIалтIи гьабуна.
  ЧIинкIилилан вихьуларищ, чIуха, вахъунев!
  Гурого ралъадиланищха дуда абилеб?
  Валлагь, мунги вуго, гьедин батани, дун нусгогIан
кIудияв чIинкIил.
  Балагьея, балагьея, къучIби бакIлъараб мехалъ
гьардухъаби гIадин, гьанжеги лъугьарал къацандизе.
  Гьанже гьаниб бицун тIубалеб хабар гурин гьеб,
гьелъул цо хъвараб жо батилебин... Гьай цо Тамарийилан абулей гIадамалъул
кIал къазе ккун буго нилъеца. Гьей рагIула росулъ лъугьун гьав Шамалъул
цIогьорасул хабар тIибитIизабулей гIадан.
  Руччабазул гIакълу квенчIелда лъун букIунеб, тIаде
рахъунаго, бортун унеб жойилан абула. Гьелда гьикъун, нилъер хIалтIи
180
нухда ккезе гьечIо. АхIун Исламгун, гьесда абун лъикI эбел чIезаеян.
  БитIараб буго, дидаги лъикI бихьула.
  Дуда кин кколеб, ХIусендибир?
 барщун). ЧIинкIиласда эб щай гьикъилеб?
Нужедаго лъикI бихьараб гьабе. Амма гьев гьаниве ахIизе дун инаро.
  Мун унев вукIаниги, нижецаги витIиларо, вац
ХIусендибир. Дун дудаса гьитIинав вугогури.
ВалигIумар ун, ав кIиявго хутIула.
  Ле, ГIалихIажияв! Дун гьав чIинкIил вукIин киса
дуда лъараб?
  Щай, ХIусендибир, дуе гьеб цIи-цIи гьаби?
  Дунищ вуго чIинкIил, мунищали бихьизабичIого
тезе бокьун гьечIо дие.
  Бихьизабе дурго, бицун щай эб телеб?
  Мун гIедегIуге, ле. ГIедегIараб лъим ралъдахъе
щоларебин.
  Къед бихIараб мехалъ бахъинчIеб хIур нахъа
бахъунарилан абула. Гьалдаса лъикIаб бакI гьелъие букIинаро.
Гьаб гара-чIвариялда жанив, саламги кьун, Ислам тIаде вачIуна.
  ВалигIумар кив арав?
  Шагьвалил бакIалде ахIун ана.
  Щайдай ав азие?
  Васасе ригьин-цIа гьабулелищ гьадал ругелали, цо кIкIуй-цIа
бихьанаха.
  Валлагь, асдаса чохьол талихI бугев чи вихьарав
гуроха.
181
  Мунги рокъов ватичIилан ана дов ахIун.
  Квешав чиясул баракат гьечIолъи ралъдалъ бугеб
ччугIидеги щолебилан абула. ЛъикIаб къо цониги бихьугегиха гьав
Шамалъул цIогьорасда.
  Хъвараб рикъзи батани, дуда тIаса гьеб инаро,
анищалъ щиб гьабилеб?
  ГьабсагIат аниги элъие кватIи щиб букIинеб?
 ГIалихIажиясухъги валагьун). Гьедин бугони,
метералде нахъ бахъунгIаги тезе бугоха гьаб данделъи.
  Пайда гьечIо, байбихьараб жоялъе дару буго
лъугIизаби.
ХIусендибир барщун, довехун вуссуна.
  Ле, Ислам, дур эбел рагIула, дир вас, гьав нилъер
гьанив вачIун вугев хъатил шайихасул кIудияй мурид, гьесул хабар
халкъалда жаниб тIибитIизабулей гIадан. Щай дуца гьей гьедин йиччалей?
  Дир бетIер унтун буго, ГIалихIажияв, гIемер гьелда
малъарун. КIоларо нахъчIвазе, щиб гьабилеб?
  Гьев чи шайих ватизе рес гьечIоха, дир вас Ислам.
Вугевани нижги инароанищха гьесухъе. Гьев вуго росу махсараде кколев чи.
  ЦIакъ битIараб, ХIусендибир. Щиб гьесда лъалеб! Гьев
рагIула, бицанихъе, дунго гIадав жагьилчи. Дие гьа балел нуж гьечIо, гьев чи
Шамалдаса ватани, гьаб бер бахъизе кквела дица.
  Гьай баркала, дир вас, гьеле дуда лъалев рагIула эв.
  Ва амма, ХIусендибир, гьаб росулъ гьесда лъалареб,
чIегIераб-хъахIаб жо щибго гьечIилан абулеб буго. Цосина жундулгун
рекъарав чиги вукIинадай эвали, гьеб бакI нужеда лъалаха.
  Лъица бицун лъалеб жояли дида лъаларо. Дица
Манаршаги йикIана гьесухъе йитIун хIал бихьизего. ЦIакъ гьесде иманги
182
лъун ячIана.
  Щиб бицаниги божулел жал рукIуна гьел руччаби.
Шайих вукIине ккани, халгIатги гIансаги гIола гьезие.
  БитIараб буго гьебги. Нилъеца дагьалищ гьел
махсараде ккурал, роржунел гьерсалги рицун?
  Гьадав чияс гIемерал балъгоял ишал загьир гьарун руго гьаб
росулъ, кинан бугеб жо гьебали. Гьадасул цо хIал бихьизе ХIусендибиргIаги
уневани гьадасухъе. Гьедин гьабичIони, гьаб росуго гьесде буссун унеб
рагIула.
  БитIараб буго Исламил рагIи. Дун ина гьесда
аскIове, ВалигIумарги вилълъа, ГIалихIажиявги вилълъа. Нилъеца лълъар-
лълъарго тамах гьабила гьесул.
  Пайда щибха, ХIусендибир, дун вилълъине бегьуларелъул?
Дица гьабилаан досие гьабизе кколеб жо.
  Щай бегьулареб, дир вас, вилълъа нижгун цадахъ.
  Элда гьечIо, ХIусендибир, рагIи. Ниж кIиялго данделъизе
бегьуларо, дир эмен. Данделъун хадуб ниж кIиязулго цояв гурони нужеда
вихьизе гьечIо.
  Гьай баркала, дадал. Гьев мун гIадин кинавго чи
данде чIолевани досда, гьаб росулъ дос сордо балароан.
  Данде кин чIелел досда, ГIузйирилги Зубайирилги
бикъун ун букIараб боцIи дос загьир гьабун буго. Жинда аскIове щив
вачIаниги, гьесул кинабго гIамал, тIабигIат, гIурмиялъ нилъер гьанив
вукIарав чияс гIадин, дос бицунеб буго. Цо гьунар буго гьадав чиясул, сихIру
гуреб батани, дида лъаларо.
  Нахъияб жо дида лъаларо, амма нижерго рукъалъул хIукму-
хIалилан абуни, нуж божа, дидагогIанги лъикI лъалеб буго гьесда.
  Божугеха, дир вас, мун гьелда. МацIалда ракьа
гьечIо, Ислам, цоялда анцIго лъун бицуна гьанже гIадамаз рагIи.
Вихьизехъин гурищ нилъеда гьев вугев.
183
  Гьедин бугони, рилълъине ругоха. Ислам вачIине
бегьуларев ватани, ВалигIумар ахIизе гьавги витIизе вуго, нилъецаги гъосда
гьикъизе цо гьересиял суалал хIадур гьаризе руго.
  БитIун буго, хъван росизе ккела гьел суалал. Ва
амма Ислам вилълъуневани, дие цIакъ бокьилаан.
  Нух гьечIеб жо абуге, ХIусендибир, ахирги дидасан хвезе
вуго гьев.
  Гьай баркала, дир вас, гьеб рагIи гIола. Мун а
гьанже. ВалигIумариде хекко вачIаян цо хабарги ккезабе. Халат гьабун
рагIигун ав щибулев вугев кванан вахъун хадубги?
Ислам уна.
  Валлагь тамаша буго, щибдай гьав васасул бугеб
унти, досда аскIове вилълъунгутIизе ккани?
  Исламил эбел цIакъ хьвадулей рагIула досухъе.
Гьенисан цо щаклъи батизе ккола гьасул.
  Ахирги дидасан хвезе вугин дован абураб
рагIиялдасанги гьединаб жо бичIчIула.
  Ле, ГIалихIажияв, рачIа, хIакъаб жолъун гьебги
бихьизабун, гьав вас гьусизин гьадасде.
  Валлагь, ХIусендибир, гьеб жо гьабичIого гIоларо
нилъеца, ВалигIумаридехунги ургъун.
Ав кIиявго, гьоркьоб букIараб рекIел сукIиги тIагIун, аваданго
лъугьуна. Гьеб заманалда жанив, цIигьанал махIда восун, ВалигIумар
вачIуна.
  Гьеб кIал-бер бацIцIинегIагийищ, чIу, дуда
кIолареб, урбадул макъар къан бугеб?
184
 кIал-берги лъулъалаго). Шагьвалил васасе Султанбег-
хIажиясул ясалда магьари лъезейилан ахIарав чи кваначIого виччачIо. Мунги
цIехолев вукIана доз, ХIусендибир. Гьаб нилъерго ишги тун, мун
вачIунаревлъи лъан, дица вихьичIилан абуна.
  ЦIакъ лъикI абун буго. Дуйго жо щваралдаса
нахъияв чи дуе щай? Лъурабищха магьари?
  Нахъ тIамун тана, тIаде хамизалделъагIан.
ХIусендибир, разилъун магжида кверги бахъун, ухIудула.
  Гьеб кванилго нахъа бицинеб батилин, цин гьаб
нилъерго ишалде руссун лъикI нилъ. Ле, ВалигIумар, нижер пикру ккараб
бакI лъарабищ дуда?
  Бицани, лъаларищха?
  Гьадав хъатил шайихасдехун гьав нилъер Исламил
цIакъ кIудияб ачу буго, ВалигIумар. Ахирги жиндасан хвелин дован абураб
рагIигицин борчIана гьасул. Гьасда малърал гъезе руго нилъеца.
  Азда гьоркьоб бугеб жо щибдай?
  Дуца бице, ГIалихIажияв.
  Щиб гурелъул, вац, Исламил эбел рагIула цIакъ
досде мутIигIай гIадан. Гьеб бакIалда жанисан цо шаклъи буго гьадасул.
Гьеб нилъеца кьара гьабизе ккола.
  Исламил эбел, цIикIкIарай гIадан, гьелдехун иш
гьабиладай шайихилан вугев чияс?
  Кинниги чIужугIадан йигоха, ВалигIумар. Гьелда
божизе жо щибха букIинеб?
  Гьелдани божиларин, дос гьабиладай гьединаб
хIалтIи?
  Нилъеда лъаларищ шайихзабазулги, гьединго
вализабазулги, хIажизабазулги гIамал? ГьитIинлъи-кIодолъиялъухъ гьел
185
ралагьуларо.
  РачIа нилъеца гьадинаб хIалтIи гьабизин: гьадав
шайихасул рахъалдасан хъвазе буго нилъеца цо кагъат Тамарил цIаралда, дун
гьанже ине мех гIагарлъун бугин, мун гьабураб къотIиялда ятани, къачIай
цадахъ йилълъинеян. Цинги гьеб кагъатги ккезабизе буго жиндихъего Исла-
михъе. Гьеб мехалъ ралагьила нилъ гъозул букIунеб гизмаялъухъ.
  БитIун буго, регьел ккаралъуб щуб гIолилан
гурищ абулеб? Исламил шаклъи гьеб кагътица щула гьабизе буго.
  Нилъерго кIалалъги абиларищ Исламида. Нилъги
хIилла-макру лъаларел гIадамал гурелъул.
  Гьанже гьеб бакIалда тана нилъеца рагIи. ТIаде чи
вачIиналде мажлисги къан, шайихасухъе раккун лъикI.
Ал киналго уна.
 
Щ У А Б И Л Е Б П А Р Д А В
Пардав рагьарабго, бихьизе буго Шамалалъул гьадабго рукъги, гьенив
жанив шайихасул формаялда Исламги.
  Къаси бугоха, битIун кканиги, гьетIун кканиги, Исламил
ахирияб сордо. Эбел нахъа йикIадго, дир иш квеш ккеларилан ккола. Амма,
бетIергьан хIиллаялда рекъоларилан абулелъул, хIинкъиги тIагIунаро. Кин
букIаниги, Султанбегил ясалъе вокьулев рагIула дун, бокьараб лъугьа.
Гьадинал пикрабазда Ислам вукIаго, изнуялдалъун ВалигIумарги,
ГIалихIажиявги, ХIусендибирги хIурматалда тIаде лъугьун рачIуна.
186
  Асаламу гIалайкум, дур даража тIадегIанлъаяв
нижер шайих.
  Ва гIалайкум салам ва рахIматулагь! (Данде
вахъун Исламица ал хIурматалда гIодо чIезарула).
  Мун кIалъай, ХIусендибир.
  Дур баракат щваяв, Шайхулислам, ниж рачIун руго
духъе, дур дугIаялде хьулги лъун, бацIцIадаб зияраталъ. Мун нижехъ
рахIматалдалъун валагьани бокьилаан.
  Вай нужер мунагьал чураял, дир вацал. Дун вуго
нужер хIатIазе хъулухъ гьабун гIумру арав мискинчи. Дихъе нужеца
гьабулеб зиярат кинаб букIунеб. Дун гурищ нужехъе вачIине кколев, кIудиял
вализабахъеги, гIалимзабахъеги, хIажизабахъеги? Нужедасан дица гурищ
баракатги тIалаб гьабизе кколеб?
  КигIан мун дурго напс гIодобе гьабун кIалъаниги,
дур касполъиги шайихлъиги нижеда лъан буго, нижер хирияв, дуца ниж дур
дугIаялдаса махIрум гьаруге.
  ДугIа къабулазул ратаги нилъ, ГIалихIажияв. Мун
щай, ВалигIумар, нахъегIан чIарав? Дур гьечIебищ абизе-тезе жого?
  Дудаса ламуслъун чIун вукIана, бетIерчIахъад.
Ругоан дирги гьазулги дуда цIехезе жал, дур изну батани.
  Гьанже наккдалъ бахчун варани тIубаларилан
абулин, бихьея, ХIусендибир, цо квер кьея, вац. Байбихьи асдасан
гьабунилан нужеда мекъи бихьуге. (ХIусендибирасул хъатинивги валагъун).
Бергьун лъикIав чи вукIун вугоха, ХIусендибир, мун, дагьав хехав чи
гьечIевани. Амма хекко ццин бахъинги нахъа ракI бухIиги вализабазул
тIабигIатила бугебха, ВалигIумарги ПалихIажиявги, вореха нужеца асул адаб
тезе гурин. (ХIусендибир вохула). Ле, ХIусендибир! Гьве бугеб рокъобе
малаик къаларилан гурищ нужеца абулеб? Багъизе гьадаб гьве хьихьи щиб
жо нужер кколеб? Гьудулъе кьолеб чури, хинкI дурго гьудуб лълъар бекараб
гIакдае кин кьолареб, вац, язихъго бихьулин дур доб? Цоги бугоанха,
187
ХIусендибир, дур изну батани, абизе жо.
  Абе, бетIерчIахъад.
  Мун дибирлъун вугеб заманаялъ ригь бан буго
гьаниб гьадав Шагьвалийилан абулев чияс.
  Бана, бетIерчIахъад.
  Гьеб ригь росдал хIарималде цIазе дуца нухги
кьун, халкъалъе къварилъи гьабун буго. Гьелъие гIоло дос дуе кьураб доб
кьарияб куй квана, ана, тIагIана. Ва амма доб хIарималъул хIакъилан абуни,
гьаб дур габуралда хутIан кверги цун).
ВалигIумарицаги ГIалихIажиясги цоцазда тункула. ХIусендибир,
дализе бетIерги гьабун, кIал-мацI къотIун хутIула.
 ХIусендибирасул кверги биччан). Бихьея вац,
ГIалихIажияв, дуцаги кьея цо квер. (ГIалихIажиясул хъатинивги валагъун).
ВахI, мунги гурищ цIакъ ццидалав чи вукIун вугев, ГIалихIажияв. Мех-
мехалдасан Манаршадеги вагъулев вуго мун. Дуда лъаларищ, дой йиго
алжаналъул агьлу. Долъулгун гIумру дандбазе щварав дурго талихIалда
щукру гьабун вукIа мун... Цоги, дир хирияв, дов мунгун хIежалде ун вукIарав
Гьашим гьечIищ? Гьев вукIана кIудияв вали, дур цевесев гIагарав чи. Жакъа
гьесул лъимал, дуда рихьула, цIакъ язихълъиялда руго. ЦохIого цо ункъгIал
Тамариги гьелъул вас Исламги гурони, цоги гьезул милаталъе чи гьечIо. Дур
лъималги гьечIо, лъикIго кодолъиги буго. Дуй алжан бокьун батани, гьел
лъималазе эменлъиги гьабун вукIаян абила дица дуда.
  Баркала, бетIерчIахъад, дица аскIоре рачун
хьихьила гьел. Жакъа къоялдаса нахъе дир лъимал руго гьел.
 ГIалихIажиясул кверги биччан тун). Бихьея, вац
ВалигIумар, дуцаги кьун бихьея цо квер. (ВалигIумарил хъатинивги
валагъун). Гьай мубаракасул кверзул хIеренлъи. ВукIинеги вали вукIун вуго
мун. Чанги унтун рагIалде ккарав чи сах гьавун вуго хIалчIахъадица. Асул
188
гьунар бихьулищ нужеда, ГIалихIажиявги ХIусендибирги, цогидал
тохтирзабазул щибаб унтиялъе батIи-батIияб букIуна кьолеб дарман.
Асулилан абуни, кинабго унтиялъе кьолеб дарман цо буго. Берал унтарасе
кьолебги чехь унтарасе кьолебги дарман цого шишаялъубе тIун кьолеб буго
ас... Гьанже, вацал, дун нужехъа чед бахъизе вачIарав чи гуро. Метер
къасиялде дун Шамалде, будалаазул данделъиялде щвезе ккола. Нужей къо-
мех лъикI! ТIокIаб шайихзабазде инкарги гьабуге, доб дир рахъалдасан
Тамарил хIакъалъулъ Исламихъе хъвараб кагъатги нахъе бакIаре.
Лъабалго ал, Исламил гьереси-халгIаталда саламал гьаруларо, хIелхIе-
дула. ДугIадул аманат, васигаталги гьарулаго, асдехун мугъ рехичIого,
нахъаса-нахъе рилълъунаго уна. Алги тIоритIун, Ислам жиндирго пикрабазде
лъугьуна.
  Квеш унеб гьечIо нилъер иш, эбелалъул бетIер чIахъаги.
Бихьулищ дир магжица маллазабиги хIажизабиги нухда лъолеб куц? Гьанже
дир шайихлъиялде инкар гьабизе чи хутIичIо. Дир аслияб мурадалде ирга
щолеб буго. Огь, Султанбегил яс кие ялагьундай йиго?
Гьединал пикрабазда Ислам вукIадго, нзнуялдалъун рачIун
Султанбегги Бахуги, къула-рорхун, асда цере эхетула. Исламицагн ал
кIудияб хIурматалда гIодор чIезарула.
  Вай, дуе гIумру батаяв, дир вас, мун кIудияв шайих
нижер росулъе вачIиналдаса ниж рохарал куцха.
  БетIергьанасул иш буго аб, дир эбелги эменги.
Чанги балъгояб жо букIун буго аниб, дун вачIинчIого гIолареб.
  Вай, дур баракат щваяв, дир рекIел канлъи. Нижерги бугоанха
дуда цIехезе жо, изну батани.
  Бице, эбел, бице. Дунали нужерго чи вугин,
189
щибниги нахъе ккун жо тоге.
  Вай, эбелхвад, нижер йиго цохIого цо хутIарай яс. Гьелъул
рагIи бицун букIана нижеца нижерго тухумалда жаниб Шагьвалил васасе.
Жакъа, рокъое кьезе къо щвараб мехалъ, ясалъе къабуллъулеб гьечIо.
Гьелъие цо сабаб-дарманго букIинародаян рачIун рукIана ниж.
  Баху гурищ дуда цIар?
  У, эбелалъул.
  Бегьиларищ, эбел, дуца дихъе цо квер кьезе?
(Алъул хъатинивги валагъун). ГIенекке, дир Баху. Дур эмен ГIалисканди
вукIун вуго гьаб жанилъиялдаго цIар арав гIалимги гIакъилги. Гьесие цIакъ
вокьулев вукIун гьечIо гьав Шагьвали абулев чи. Гьасдасан цо вацасул
васгийищ ГIалискандил хун вукIарав? Гьеб нужедаго лъала. Гьеб инсул хIал
пашманаб жо гьабугеян абила дица дуда.
  ЦIакъ битIараб рагIи, дир канлъи. Гьав 6етIергьанчияс бицараб
рагIилъидал, гьеб хвезе бокьун гьечIо.
  Бегьиларищ, дир эмен СултанбегхIажи, дуцаги цо
квер кьезе? (Гьесул хъатинивги валагъун). Дуда рагIун батила, алжаналъул
махI чIвазе гьечIилан буго бахилзабазда. Шагьвалил агьлуги, нилъеда лъала,
унго-унгоял къарумзаби руго. Алжанги кьун восизегIанав чи Шагьвалил
Гьанкалавги гуро. Нуж, диналъул агьлу, гьеб бакIалда нужеца хиял гьабуге.
 чехъ унтараб цер гIадин). Валлагь, дида лъаларо
гьанже гьабулеб жо.
  ТIокIаб яс кьезе гIадаб бакIгойищ гьечIеб?
  РукIана, эбелхвад, ГIузайирин, Зубайирилан нижерго тайпа-
тухумалъул васал. Гьелги ас къабул гьаричIо.
  ГIемер лъикI гьаричIого руго. Дуда лъаларищ,
Баху, ГIузайирил эбелги гьелъул ясги унго-унгоял аздагьаби руго. Бергьарай
чIужуялдасаги бугьараб мегIералдасаги цIунагийилан абула. Дур ясалъе гьез
рахIат тезе гьечIо. Зубайирги, нилъеда лъала, кIудияв гьекъолдухъан вуго.
Гьединаб бакIалде ригьин гьабичIогойилан дуца Султанбегиде гIайиб
190
гьабуге. Гьав вуго динияв чи, алжаналъул агьлу.
Султанбег вохула.
  ТIокIаб нижедехун абураб бакI гьечIоха, бетIерчIахъад,
  Батизе гурин, ургъе.
  Нижеда лъалароха, хирияв, тIокIаб бакI.
  Щай лъалареб, нужеда? АскIое Манаршаги ячIун,
гьелъ гьабураб кIалъай кIочонищ тараб?
Ал кIиялго риххун ккола.
  Гьанже нижерго рагьтIател Тамарил васасейищха,
бетIерчIахъад, яс кьелей?
 виххун ккун, квералги цере ккун, ахIдезе лъугъуна).
Вай, бетIергьан, лъачIого гьалъ абураб рагIиялдаса мун тIасалъугьа!
Гьелдалъун дуца гьазде балагь биччаге. Хекко, Баху, гьеб рагIи нахъе босе.
Дуда аллагьасул ццин бахъиналда дун хIинкъун вуго.
 хIинкъун гIодилаго). Аставпирулагь, ракI бухIана, аллагь, мун
тIасалъугьа.
  Нужеда щибха, дир эбелги эменги, Тамарил
васасул лъалеб! Гьале дица нужее гьедун бицунеб буго: гьевги дунги цо
даражаялъул чагIи руго. Бищун гIадамасде гIагараб жо жиндирго
гвердейилан абула. Гьеб гвердедасаги гIагарав вуго диде гьев. Нужер ракIчIа,
гьаб нилъеца бицунеб хабар живго аскIов вугевгIанги лъикI гьесда рагIула ва
лъазеги лъала. Гьевги гьесул эбел Тамариги руго, Баху, алжаналъул агьлу.
Гьезулгун ригьин щвани, нужер кIудияб талихI буго.
  Мискинзаби руго, бетIерчIахъад. Гьезул бакIалда
нижер яс тIуяларо.
  Нуж нужерго ганшаздасаги гъансаздасаги чIухIун
191
ратила. Гьел бацIица чIвазе бегьулел, цIогьорас хъамизе бегьулел жал руго,
Султанбег, амма Тамарил васасул кверазул махщел кибего ине гьечIо.
  Ясалъе къабуллъани, дуца малъараб гьабилаха,
бетIерчIахъад.
  Ясалъул иш эбелалда лъала. Разияй ятичIони,
дица рази гьайила.
  Ясалъги батIияв чиясе ине къабулго гьабуларо.
  Гьанже, дир Бахуги Султанбегги, дун метералде
Шамалде щвечIого гIоларо. Дир хIинкъи буго, нужеда гьоркьобе шайтIанги
лъугьун, нахъеги нуж къосине гьаризе гурилан. Нуж разиял ратани, дие
бокьун буго гьаб иш щула гьабун тезе.
  Ниж дуца малъаралда хадур руго,
бетIерчIахъад, ниж херал гIадамазе дунялалъул боцIул ургъел гьечIо.
Алжаналде нух бихьизабе нижеда. Гьеб буго нижер мурад.
  Гьай баркала, гьанже нужеца алжаналде нуцIа
рагьана. Рихьея, дихъе кверал кье нужеца. (Ал кIиязулго квералги ккун).
Бичасул амруялдалъун, аварагасул нухалдалъун, гьадай нужер яс Меседу дир
цIар гIахьал Тамарил вас Исламие лъадилъун кьунищ нужеца?
  Кьуна, бетIерчIахъад, кьуна.
  Нужер багъарулеб багъарулареб кинабниги боцIи,
рикъзи нужер лъимал Исламидаги Меседудаги назруялдалъун чIезе
гьабунагури нужеца?
  Гьабуна, нижер канлъи, гьабуна.
Гьанже Исламица, эзул квералги риччан тун, жиндирго кIиябго кверги
эхеде борхун, мех-мехалъ мегежги лъухьулаго, дове-гьаниве гьанкIелаго
гьарула, ал кIиязго аминги абула. Ахиралде, патихIаги рехун, лъугIизабула.
  Гьанже, дир эбелги эменги, дица нужеда алжан
баркула. Дунги кIочон тоге, дугIадулги аманат. Нужерго минаялде гьел
192
лъималги раче. Гьездаго цадахъ Тамариге яче. Щибниги гьез нужее
къварилъи гьабуни, «ва, Шайхулисламилан» диде гьаракь гьабе. Дун нужеда
тIаде щвезе вуго. Ва амма, нужеца гьезул ракIбакъвазабуни, гьеб мехалъги
вачIиневха дун... Дун иналде ясги йитIе дихъе. Дица цо лъикIаб дугIаги
гьабизе буго гьелъие. Нужер аманатги гьабизе буго гьелде.
Цоцада къочарилаго, къо-мех лъикI гьабун, гьелги ун, Ислам живго
хутIула.
  Гьанже нилъер иш ахиралде щвана. Халатаб бо-
лъодул цо хIокI хутIана. Щибдай дирги Султанбегил ясалъул-
ги бахъина. Загьир гьабун лъикIдай дица гьелъие дирго гьаб
гьересияб шайихлъи, ялъуни Шамалде уневилан гьелъие къо-
мехги лъикI гьабун, цояб рокъосан дирго аслияб формаялда-
дай гьелда тIаде лъугьина?... Ясалда лъани, эбелалда бицин-
чIого теларо. Ца таралъ мегIер толилан нилъер абиги буго,
балъго тун лъикI дица гьаб шайихлъи. Щай гурелъул гьезда
лъани, нахъеги цо жо ккезе бегьула.
Гьединал пикрабазда Ислам вукIаго, нуцIида кIутIула. Исламица нуцIа
рагьидал, Меседу ятула.
  Бегьилищ ячIине?
  Ва, Меседуйищ? Хекко жание лъугьа?
ЯчIун, Меседу намусго чIола.
  Гьоболасул квер кин босулареб, Меседу?
  Ламуслъун йиго.
  БакI чияр бугониги чи нилъерго. Расги
193
ламуслъуге, баче квер.
Меседуца асул квер босула.
 алъул хъатинивги валагъун). Дов Тамарил вас
лъалищ дуда?
  Бицунеб рагIана.
  Дудаго вихьичIевищ?
Меседу гIодойги къулун чIола.
Гьаб квералъ абулеб буго дуца жиб досул бадиб чIванилан.
Меседу цIакъго нечон лъугьуна.
Гьаб килщидаса баргъичги ун буго дос бахъун.
Меседу цIакъ хIайранлъун хутIула.
Щай мун, досул изну гьечIого, досда къочарай?
Меседу асухъа квер бахъизе лъугьуна.
ЧIа, вокьуларищ дуе гьев?
 нечадго). Вокьула.
  Щай дуе гьев вокьарав, хьитазул устар?
  Щай дида лъаларо, вокьула.
  Дур эбел-инсуца дие кьунаха мун.
Меседу, туркIун кверги бахъун, асдаса тIурула.
194
  Мун щай тIурулей, шайих лъикI дуе
жагьилчиясдаса.
  Дурго хIурмат тезе гьабуге. Дида гьеб хабар бичIчIуларо.
  Дица мун алжаналъул тахида нигIматазда гъорлъ
тела.
  НигIматалги тахалги гуро дие къваригIарал, Тамарил вас
къваригIун вуго.
  Гьедин бугони, дун анаха, дуе къо-мех лъикI.
  Киве мун унев?
  Дун къасиялде Шамалде щвезе ккола.
  КигIан къокъаб нух энибе?
  Нухлул халалъи-къокълъи щиб букIунеб
шайихзабазе? Балагьараб бер къанщилалде бокьаралъуве щола. РачIа,
йилълъа дида цадахъ, цIакъ йокьун йигин мун.
  Дие вокьарав чи мун гуро, батIияв вуго.
  Дур вокьулесе рокьулел ясалги батIиял руго.
РагIичIищ дуда, дуца бадир кверал чIвараб мехалъ, дос рехсарал ясал?
Меседу дагьай лъалхъула.
  Йилълъун лъикI дида цадахъ, хIурулгIинзабазда
гьоркьой рекъела мун гьаниялдаса.
  Дида Тамарил вас тезе кIоларо, ахирияб рагIи дуе.
  Гьедин бугони, дир цо аманат буго дуде: якьадги
нусги – ракьаги нусгийилан абула. Воре дуца Тамарил адаб гьабе. Гьединго
дурго эбел-инсулги хIурмат тоге. Нужго кIиялгоги цоцалъ гьуинго, гьоцIо-
нахал гIадин рукIа. Ислам дуде тIаде гьабсагIат щвезе вуго. Дуца сабру гьабе,
гьесда дир саламги бице.
195
Шайхулисламги ун, ай жийго хутIула. Исламил пикрабазда дое-гьание
йортанхъула. Ахиралда Шайхулислам араб рагьдухъан ялагьун чIола. Ислам
устарасул формаялда батIияб рагьдухъан вачIуна, катил рилълъинги гьабун,
балъгого гьес Меседуда бадир кверал чIвала. Меседул гьаракь кIанцIула.
Йиххунккун нахъюссарай гьалда Ислам ватула. КIиялго лъикI мехалъ
ралагьун чIун, цоцалъ хурхуна.
 
1945
К I О Д О Л А С У Л Р И Г Ь И Н
КIиго пардавалъул пьеса
Г Ь О Р К Ь О Б Г I А Х Ь А Л Л Ъ И Г Ь А Б У Л Е Л
Г I А Д А М А Л:
К I о д о л а в — адвокат, 28 с.
3 а г ь и — эсул лъади, 24 с.
Н а г ьи — Загьил гьобол, 40 с.
З а г ь и д а т — Нагьил мадугьал, 22 с.
А с а д у л а — гIачивехь, 35 с.
Г I а л и — сторож, 28 с.
196
 
Пардав рагьарабго, бихьизе буго цо берцинго къачIараб рукъги жаний
пашманго 3агьиги.
3   Вай дица росасе гьабулеб хъулухъ,
Гьанже дирго бадиб багъулеб буго.
Гьесул хIурмат цIунун дун хIалтIараб куц!
ХIакимлъи щварав чи чIухIулев вуго.
Вокьулев кьалгьавун кьунин эбелалъ,
КьогIаб ригьиналда гьабулеб жо щиб?
Кьерил васалги тун, восун вукIанин,
БакIаб гьир бихьулищ тIаде бегараб?..
Гьеб ахIи-хIуралда Загьи йикIаго, КIодолав тIаде лъугьун вачIуна.
  Щиб, цIакъай кочIохъан гурищ мун йикIун йигей лъазего
лъачIого?
  КочIохъанали йикIинчIоха дун, гьанже дуца йигоха
ахIдезаюлей.
  Мун цIакъ бакIлъун йигилан ккола дида гьаний, дуца нух
босун лъикI.
3   БитIараб буго, дуе гьеб хъулухъ щваралдаса бакIлъана дун
гьаний.
  Дие дур хабар къваригIун гьечIо, дуца мугъ берцин
гьабе!
3   Дунги гуро хабар къваригIарай чIужу, щиб дуе дидасан
бокьараб?
  Дица дуе къокъ гьабулеб буго, дуца гьаб мина те!
197
БичIчIанищ?
3   Гьеб дида агъалзул хIубалъе ун буго, амма дуца къватIие
ахIизе дун гьве гуро, гIадамазул нухдасан йитIе дун.
  Дуе бокьани, шагьраялъ а! Дуе бокьани, сухъмахъалъ а!
Дуе нух рагьараб буго.
3   Гьел нухал дуца рицинчIониги лъала дида.
  Кинаб нухха дуе бокьараб?
3   Дуда лъала, КIодолав: мун сабаблъун дица гIемерал
къварилъаби къулчIана, гIагарал-божаралги кьаллъана, кьибил-тухумги
барщана... Дир гьанже ине бакIги тIагIана... Дица гьарулеб буго дуда,
бегьулеблъун батани, дие гIемерал багьнал гьаричIого, парахат вукIа...
Гьедин бегьичIони, дуца хвезабураб боцIиги кье, ЗАГСалдасан ишги тIубай...
Цинги йитIе дун.
  Дида мунги лъаларо, дур боцIиги лъаларо, нилъеца
гьоркьоб бикьизе ЗАГСги гьечIо... БичIчIанагури!
3   Ункъо-щуго соналъ щибулей гIадандайха дун йикIарай
мунгун цадахъ?
  Гьеб дида лъалеб жо гуро!
3   Дуеги батила закон, дуда тIадги ватила хIаким! ГьедигIан
гIебеде витIун кIалъазе бегьиларо кIудияв хъулухъчи…
Гьанже ав, ццинги бахъун, вортулев вукIуна, телефоналъул сасги
бахъун, нахъвуссун гьелда хурхуна.
  Да-да, да-да!... укто гаварит? Агьа, израсти, таварищ
начаникI!... ЛъикI буго... ладна... лъикI буго!.. БичIчIана... Ест... гьабсагIат,
таварищ начаникI! (Гъанже ав виххун ккола: вортун унев чи нахъвуссун
вачIун, матIуялда цеве чIола, партал-хъит рекъезабула... Цо-цо Загьихъ
берал речIчIизарула.) Гьве гурила жий! Гьве гурищали бихьизабилаан дица,
цо регIараб мех... (Нахъеги телефоналъул гьаракь бахъуна. «Чорт знай!»
198
абун гIодоб нусги речIчIун вахъун, телефоналда хурхуна)... ГьабсагIат,
таварищ нач... (Вортун унев вукIун, нуцIил кIалтIе щварав чи тIадги вуссун,
Загъиде килищги хъвагIезабун абула.) Дун нахъвуссиналде дуца. гьаб рукъ
течIони, дида гIайиб те!
Ав уна.
3   МахIцани гьанаде тIаде цIан щвала,
ЦIанда борохь бани, щибдай гьабулеб?
Гьакълица мехтарал хехго ригьуна,
Гьаваялъ бараб квелъ кинан бахъулеб?
Барщун бугеб кьибил, кьаллъараб тухум,
ТалихI бекарай дун кийдай юссина?
БукIараб кодолъи КIодоласги ккун,
Кинаб магIишатдай дирго букIина?
Гьединаб ахIи-хIуралда Загьи йикIаго, элъул гьобол Нагьи тIаде
ячIуна.
  Щиб, Загьи, дуйго дуцаго ахIулейищ йигей?
3   РакIчучиялъе щиб гьабилебали лъаларей гIаданха, дир Нагьи,
кигIан лъикI мунгIаги ячIарай.
  Мун дида пашманго гIадин йихьулей йиго, Загьи, нижер
гьаний ракIгъоларогунцин гурищ мун йигей?
  Гъезеги тезеги ракIго кибха бугеб, дир Нагьи ?
  Эдин бегьиларо, Загьи, къватIирокъое яхъине ккела. ЛъикIаб
бакI гури нижер аб бугеб.
  Нужер бакIалъул лъикIлъи балагьлъун ккана, Нагьи, дие.
  Вай, щай, дир яс?
  Кинабго аваданлъи асие къваригIун буго, Нагьи .
  Эбго щиб рагIи, Загьи? Сундаса чIухIун эв вугев, гьедигIан
199
гьайбатай дурги ракI бакъвазабун?
  Лъаларо, Нагьи ... Гьанире щваралдаса нахъе цо битIараб кIал
гьечIо гьесул... МагIу хIун, хинкI кваназабулеб буго гьес дида.
  Вай, зулмуялда дандечIезе кколев чи гурищ защитник
вукIунев..., жинцаго гьабулеб зулму кинаб букIунеб, Загьи?
  Вай гьесие гIоло дица бичараб гIумру! Гьев сабаблъун дир
чуранщинаб боцIи. ГIагарлъиги кьал гьабун, кьуна эбелалъ. Гьанже лъида
аскIое дун уней, щиб дица гьабулеб? (Алъ магIу бацIцIуна).
  Воре, дуца рекIее щибго къварилъи биччаге, Загьи.
Пашманлъиялда хадуб — рохел, къварилъиялда хадуб— гIатIилъи!.. РагIал
гьечIеб майдан букIунареб, рахънибе ккечIого ахир лъим хутIулареб!.. Мун
дида цадахъ йилълъа. КIиго гIабдал рекъани, цо гIакил вахъунилан абула, цо
хIалтIиялъе ургъила нилъ.
Загьиги Нагьиги уна. Заманалдасан нуцIаги ричIун, вачIун КIодолав
дове-гьаниве валагьула.
  Закон-хIакимилан дие хIинкъи кьолейги йикIун, арай куц
йигогури ай лачен... Амма законалда борцунеб бугони, дица гьабулеб
хIалтIиги битIарабищха бугеб? Цо рахъалъ гъолъул гIемераб боцIи ккуна
дица, цоги рахъалъ – нахъе йитIиялъе тIубараб хIужжа гьечIо дир... Гьанже
гьал закон лъалел руччабиги гIемерлъун ругин, цосина гIарзалъги инадай,
талихIкъад... Ну, биччай, нухда ккела, СалихIилас жергъен гIадин
рекъезабила нилъеца иш... ЗАГСалда хъвараб бакI гьечIелъул, гъолъул кIал
рекIине гьечIо... Ва амма гьадаб гIарцул тIагIел нахъе кьуниги бегьулаан
дица... Доб-гIаги гьечIого, тIаде ячунелъе дицаги щибха кьелеб?..
Гьединал пикрабазда КIодолав вукIаго, нуцIида кIутIула.
Изнуялдалъун жание ячIун Нагьи, хIурматалда гIодой чIола.
200
  Щиб, мун нижер бакIалда ракI рекъонгIаги вугевищ?
  Рекъолареб бакI гьечIо нужер аб, цIакъ аваданаб бакI
буго.
  Дуда жеги алъул хIал лъалеб батиларо, цIакъ ракI гъолеб
бакIин аб бугеб. ЛъикIаб гьаваги аниб, гьуинаб лъимги аниб..., гогьал,
кIарчамал ясалги анир, гьекъел-бакъ бокьаразе рохь гIадин гьебги аниб...
Нуж гIадал гIолохъабазе бихъун кьураб бакIин аб бугеб...
  Дида лъачIоха мун.
  Дуда кин лъалей дун, нижер рахъалдего мун ваккуларелъул?
Дун йиго Бегасул Нагьи, фронталда росги хун хутIарай гIадан.
  Хъулухъалдаса кивго регIуларев чи вугоха, Нагьи, дуца
гIайиб гьабуге.
  Нижедаги берал ругелъул, гьалмагъ, гьединги абугеха.
  Бугьтан лъоге, Нагьи, бацIцIадаб черхалда.
  Гьебали кин батаниги, дуца абухъе телин, цо дир унтиялъухъ
гIинтIамизе бегьиларищ?.. Дир яцалъул яс йикIана цо Султан-Мурад абулев
чиясе кьун... Гьес йиччантун ячIун йиго. КIиго гIака букIана, цояб гьес бичун
буго. Жиндирго гьелъул квералъ рессарал халичаби рукIана, гьелги ккун ру-
го. Рокъосаго букIараб хIатIил машина букIана, гьебги нахъе кьолеб гьечIо.
Курхьин-кIиликIалде гIунтIун, гIарцул къайи букIана, щибниги гьебги
кьолеб гьечIо... Гьелъул гьабизе кколеб жо лъалев чи вугелъул, дуда аскIое
яккун йикIана.
  Султан-Мурадилия гьев? Щиб ишалъул, кив хIалтIулев
чи гьев кколев, Нагьи ?
  Гьев рагIула, бетIерчIахъад, цIияб районалда защитниклъун
хIалтIулев.
  Защитникилия? Дида рагIичIоха гьев... Щиб гIумруялъул
чи гьев вугев?
  Гьеле, вахъун лъурав мун вуго, къосараб бакI гьечIо.
  ИяхI... Гьесул гIарцухъ босараб къайицин гурищ гьеб
201
букIараб?
  Киса гIарац гьесул букIунеб, дир канлъи! Жинцаго гьелъ
партал букъун, артелалдаса щвараб щунусго-анлънусго тумен букIана,
гьебгицин гьекъон-кванан лъугIизабун буго гьес.
  Партал букъулеб махщелги бугеб къйгIидаха элъул?
  Районалъулго партал-костюм гьабулей гIадан гьей гурищ
йикIарай?
  Султан-Мурадил ай йиччаялъе гIилла?
  ХIамида охцер квине щиб лъалебилан рукIуна, йиччан тун
хадуб гурони, чIужуялъул къимат росасда лъаларо...
КIодолав заманаялъ валагьун чIола.
  Дие кьезе йиго нужеца гьей.
Нагьи елъула.
  Мун щай елъулей, дир махсара гуро, Нагьи!..
  ЦIакъ бокьилаанха, дир канлъи, дуе кьезе,— гъоркь лъади
йигеб бакI къабуллъулеб гьечIо ясалъе.
  Дир лъади гьечIогури.
  ГьитIинай чIужу махсараде кколевищ мун вугев?
  Чесни слов, гьечIо!
  Вай абуге, вац, дур лъадийилан, лъикIай гIадан гурищ дида
гьаний йихьарай?
  Лъади гуро дой йикIарай, жиндирго хъулухъалъ ячIарай
гIадан йикIана... Дой ана аниса.
Н а г ь и . Дандерижиго гьечIогунищха мун хутIун вугев?
  Гьедин бугелъул гурищха дица дуда абулеб бугеб: ясги
разилъани, рачIа, даран гьабизин.
202
Н а г ь и . Ясалда бараб жони букIинароан, бухIаяб къо...
  Сундаха бараб бугеб, абураб бакI гьечIеб батани?
  Абулел бакIални гIемерал руго, амма гьадав Султан-
Мурадида лъайги бащадав, лълъарги бащадав чиясе гурони инарилан чIун
йиго яс.
  Вачун гьезги жанив лъуни, гьес ккураб къайиги бахъун
кьуни гIолагури!
  РагIалде бахъиладай дудасан гьеб?
  БахъичIони...., дир буго гьеб дуца бицарабги, гьедигIан
тIадеги къайи,— гьелъие кьезе. Бегьилагури?
  Гьай баркала, тIокIаб абизе рагIи гьечIо. Гьаб жакъа дуе
бокьаниги, кьезе йиго яс.
  Амма беццаб даран лъикI гуро, цоцада рихьизениги
ккела ниж.
Н а г ь и . Ясалда мун чанго нухалъ вихьун вуго. Дур гIемер бицен
гьабула гьелъ. КъваригIараб буго дудаги йихьизе, кинабго жиндирго унтиги
бицине яс гьание ячине... Амма дуда ниж махсараде кквезе ракIалда батани,
гьеб жо рекъеларо.
  Гьеб щиб рагIи, Нагьи! Нужее бокьараб божилъи гьабизе
буго дица.
  Гьедин бугони, дун ясги ячун ячIине ина. Дуе заман
букIинагури?
  Давай, ячIа дурго, дун кивго ине гьечIо. (Нагьиги ун,
живго хутIула). ЧIа, чIа-чIа-чIа! РакIалдаго гьечIого къокъидго ккезехъин
бугеб даран бихьулищ? Бицанихъе унго-унгояб бакI рагIулин, биччан те...
Ясалдаги рагIулищ дун лъалев вугев! Жидейго берзуй гIурав чиясухъ
ралагьун рукIунел руго гьал ясал... Цоги дица тамаша гьабураб жо: гьалъул
Султан-Мурадица ккурабги Загьил дица ккурабги боцIи данде кколеб бугеб
куц... Ничаво, релълъаралда релълъараб жо камилищ...
203
Ав гьанже къачIадизе лъугьуна. МатIуялъуве валагьула, бетIер хала...
  КигIан цIодораб хIалтIи дица гьабураб, Загьи жакъа
нухда лъей. (Ас нич бикъиялъе дагъа-макъаб жо речIчIизабула)... Гьей цееса
хьваялъухъ балагьун букIун буго гьаб талихI чIун... Сахав чиясе гьаб дунял
нухде бараб тIех гIадаб жо буго...
Гьеб накъиталда ав вукIаго, нуцIида кIутIула, КIодолав нуцIихъе
вортула. Жиндирго гьайбатай мадугьал Загьидатги ячун Нагьи, салам кьун,
жание лъугьуна. Эзул квералги росун, КIодолас хIурматалда гIодор
чIезарула. Гьикъа-бакъарула. Загьидатил гъайбатаб дангъваялъ КIодоласул
ракIалъе кIудияб асар гьабула.
Н а г ь и . Йилълъа бице, Загьи, дурго бугеб унти асда.
  Загьийищ алдаги цIар кколеб?
  ЦIар Загьидат буго алъул, амма нижер аниб Загьи абун къокъ
гьабун толаха, КIодолав.
  БитIараб буго, нижерги буго гьеб гIадат.
  Дун рагIуларищ дуда, эбел-инсуца лъураб цIар Написат буго
дир, гьанже аз Нагьийилан гурони абуларо.
  Точно! Жидеего бокьухъе хисула аз цIар. Дидаги
КIодолав букIинчIо цIар, гьитIинго эбелги хун, кIодо-эбелалъ хьихьун,
гьедин билълъун ана.
  Щиб дурги Султан-Мурадилги ккарабали бицеха, Загьи, асда.
Киназда нужер гIайиб ккараб? Щиб гIиллаялдалъун ратIалъарал? Щиб жо
эсдасан гьанже дуе бокьараб?
  Киб гъугъарабги Гъуниб магIардейилан абула, гIайидал
бетIергьанги дун йикIинарищха, дир ункъгIал нужги разилъичIого ригьнаде
арай? Амма Султан-Мурадил габур тIеренаб мехалъ, кигIан кIудияб мунагь
гьабуниги, дида гIайиб кколароан. Гьанже, жиндиего лъикIаб хъулухъги
204
щведал, гъоркьан-тIасан бачIунеб жоги цIикIкIиндал, дун эсда рихана...
  Мунги лъикIай ятиларо, гIиси-бикъинаб жо жанибе бачине
ккола. Берцинлъиялда хьвадарайани, гьес мун нахъе йитIилароан.
  Нужеца гьедин абулеблъиги лъан, дица гьесие кIудияб
манзилхалалъи гьабуна. Наку чIван гьараниги, гьес дун течIого нахъе
йитIана.
  Наку чIван гьаризе ккани, рачI кколарищ, Нагьи,
нилъеца гьесул... ЛъикI буго, гьанже дос дур ккураб боцIи щиб бугеб?
  Дир лъикIаб хIатIил машина букIана, гьеб ккун буго.
Дирго квералъ рессарал халичаби рукIана кIиго, гьел ккун руго. Курхьин-
кIиликIалде гIунтIун, гIарац-меседалъул къайи букIана, гьеб кьолеб гьечIо...
  Ищо!
  Цоги лъикIаб гIакаги бичана гьес дир, къинаб
босизейилан,— гьебги хIурулъ ана.
  Элъухъ гIака босичIищ ас?
  ГIака босана, амма дие кьечIоха.
  Щиб эс элда абулеб?
  ГIакдал даран гьабурав чи жив вугила, эб жиндие букIине
кколила.
  Судалде кьечIев щай дуца гьев?
  Судалъул цIар бахъарабго, гьелъул ихIияр лъихъ
бугебали лъаларищ дудаян абун, тIаде вортанхъана.
  РагIулищ, Нагьи! Гьай залим, цIакъ кутакав чи!
  Гьедин бугелъул гурищха, дир канлъи, духъе ниж рачIарал,
гьабизесеб хварал чагIи.
  Щибго ургъел гьабуге, Нагьи, нилъеца лълъар-лълъарго
тамах гьабизе буго гьесул!
  Лъалароха, бицанихъе, цо ханица бекулеб хоно эвги гуро,
щибдай нужер ккелаяли.
  Бекизе кIвечIони гурищ, гьелдаса лъикIаб машинаги
205
нилъер, дагьалги тIокI рорчIарал халичабиги нилъер, данде белъанхъулеб
месед-гIарцул къайиги нилъер, гьесул гIака хвани, магIиде битIулареб
гIакаги нилъер. Гьел кьуни гIолагури дуе?
 хъвагIезе бетIерги гьабун). Дир гIадинаб къайини киб
гурин гьанже букIунеб?
  Гьа, йилълъа нахъе, дур батIаго кигIан цIакъаб гьебго
букIараб?
  ЧIая, Нагьи , бихьичIого ай божиларо, цо гъамас босун
вачIинин дун.
КIодолав вортун цояб рокъове уна.
  Дун цIакъ йокьана, Нагьи, гьасие. ВукIаралъув
Мусалавги тун, яхъун гьасиеги унищха йикIунарей?
  Дидаги ракIалде ккун букIанин, гухIай, асие ине,
тIадяхъинчIого йикIани щибан.
Релъула.
  Загьи гIоларого гьав чи вукIине ккани, гьелдаса кIудияб
рагIи дида лъаларо.
  Унго, мун хваяй, гъолдаса лъикIай мастер нижер артелалда
цониги йикIинчIоха, Загьидат.
Гъамасги къвалакь ккун, КIодолав вачIуна. РичIун эбгун, жанире
ралагьула.
Н а г ь и . Ма, букIун бугищ, Загьи, дур гIадаб?
  Гьалеха дир къайи, киса дуца гьаб босараб?
 велъулаго). Султан-Мурадихъа.
206
  Султан-Мурадица цIияй бахIаралъе течIого, дуе гьабги
бичизе рес гьечIо, ва амма релълъараб бакI бугищан абуни, гъадида гъедугIан
релълъараб буго.
  Релълъаралда релълъараб жо камуларин, гьагал жал
рицинчIого йикIа.
  Йилълъа, Нагьи, гьадиналищ ругояли, дудаго цо
машинеги халичабиги рихьизе.
Ал кIиялго уна, Загьидат жнйго хутIула.
 ричIун гъамасги цебе лъун). Вай пакъир Загьи, дур букIун
бугеб лъикIаб тIагIел. Гьалда хадуй гIодунилан дуде лъицаго гIайиб
гьабиларо. Вай мун бадиса хехIо вахъаяв защитник, кигIан намус тIагIаравха
вижун вукIарав! Нахъ юссун йитIулеб мехалъ, гьаб жиндирго курхьин-
кIиликIниги кьоларев. Гьикъани, киса щваниландай абизе хиял бугеб?
(Гьанже ай телефоналъ Загъиде кIалъазе лъугъуна). Алло, алло,..., Нагьил
рокъобе кье цо... Бегасул Нагьил..., Алло, Загьидат йиго... Щиб хIал дур
бугеб?.. Иш рагIалде щолеб бугин, мун гIедегIуге... Дур къайи нижеда
бихьулев вуго... Нагьиги ячун цояб рокъове къайи бихьизе ана. ... Авали
нижеца бегуниса вахъулев вугевин, дуца ургъел гьабуге... Ия? Къаси мун
росасе кьезе къачIалел ругин ниж, мун хIадур йикIа... Щай мун елъулей?...
Махсара гуреб... Гьедин буго хабар. (Ал рачIунел рагIун, трубка гIодоб
лъола). Гьа, щиб ккараб нужер?
  Дуралдаса лъикIаб машинаги буго, дагьалги лъикIал
халичабиги руго, дур кIигогIан лъикIаб гIакаги рагIулин, тIокIабги гьобо базе
бакIищ ас дуе кьелеб?
  Гьаб щиб, гухIай, киса-кибего асул рахъги ккун чIарай?
ГIака гьечIого ас цIияй бахIаралъе, гIуж сунда баян мун йигей, Нагьи ?
КIодолав данд хъатги кьабун велъула.
207
 тIад речIун Загъидатил гъуждулги рухулаго). Гьалъул нич
тIагIин бихьулищ, вац? Гьединай йигелъулин мун росас хьихьуларей.
  Гьанже ай къоролайги йигилан, къиматго гьабичIого тезе
хиялищха нужер? Гьеб дица къабул гьабулеб жо гуро.
  Щиб гьабеянха гьанже мун?
  Гьабизе кколеб жо гьабе, тIокIлъи абиларо.
  Гьабизе кколеб жо бице, йоха, щиб къваригIунебали!
  ГIуж базе гIакаги букIине кколеб дие. КIалдиб хъвазе
гьоцIоги къваригIунеб дие. Бадиса жо борхулелъул гIадатIе рехизе шал,
ялъуни лъикIаб гвермендоги хIадур гьабизе кколеб дие. Дида гьикъичIони,
дуда лъаларищ гьеб?
КIодолав кеп щун велъула.
  Вай мун кватIичIого тIаса йосаяй! Гьалда бицунеб мацIго
щиб вац, КIодолав, гьадигIан хIавай тIагIарай?
  БитIараб буго, Нагьи, гьелъул хабар. Нижерги буго гьеб
гIадат. Пажалуста, ваче нужерго гIуж базе чи. ГIака гьале, мадугьалихъ,
Лабазанил азбаралъуб.
Н а г ь и . Гьел гIадатал тезе заман щун гьечIогонищха, вац, бугеб?'
  Дидасан байбихьун хвезаричIого, Нагьи, гьел гIадатал
мунго унеб мехалъ хвезаризе те.
КIодолав вохула.
  Ма рагIи, хогейила гьанже дун! Баркалайин дуе, тIагIа дида
цееса. Яс ригьнаде кьолейилан ятилаха дунги!
Яхъун ун Загьидат, КIодоласдасан изнугн босун, цояб рокъое лъугьун
208
уна. Нагьи КIодоласул хьолбохъ гIодой чIола.
  Гьаб тIагIел бугоха, КIодолав, мун разилъани.
  Эбелалъ щиб абулеб?
  Эбел цIакъ йохарай йиго. Амма дагьаб щулалъи гьабизе
бокьун буго.
  Кинаб щулалъидай?
  Риидал борохь бихьарав, хасало гIарщикьа хIинкъулилан
абула, цебеккун Султан-Мурадилгун ккараб хIалтIиги бихьидал, хIинкъун
ятилаха гъой пакъир.
  Кинасан эбелалъе бокьун батаниги, элъ абухъе гьабизе
буго нилъеца иш.
  РакIалда бугеб жо бицинчIогойила нухъа чIегIерлъараб абун
рукIуна, КIодолав, эбелалъе бокьун гьечIо гьав Лабазанил минаялде яс кьезе,
щай абуни, гьал руго, дир вац, цебегосеб гьогьен гьоркьоб бугел гIадамал.
  Аниб дир тIокIаб вуссине бакIги гьечIелъул, киредайха
ниж данделъйлел?
  Гьазул гIагарал чиязул буго гьаниб мадугьалихъ жанив чиги
гьечIеб гIатIидаб лъикIаб ригь. Гьенире рахъине бокьун буго, дир канлъи,
эбелалъе нуж, дудаги лъикI бихьани.
  Щай лъикI бихьулареб, гьеб буго рохалидаги тIаде
рохел! Дидаги чIалгIун гурищ бугеб гьав Лабазанил гаргар... Квешав бизарчи
вуго гьав. Цоги щиб бугеб эбелалъе бокьараб жо?
  Гьев Султан-Мурадица араб боцIиги бугоха элъул рекIеда
къараб жо. Гьелъиеги дуца цо щулалъи гьабизе бокьун буго эбелалъе... ва
ясалъеги.
  Дир кIиго рагIи букIунаро: Гьадаб дуда бихьараб къайи
бугогури, гьадабги кьезе буго дица гьелъие, гьелда тIаде гьадав Султан-
Мурадилан абулев гьоролчу, гьес ккураб боцIиги, тIад малги чIун бахъун,
гьебги кьезе буго. Гьебги гIолеб гьечIони, гIезеги гьабила гьелда тIаде
209
жубазе.
  Гьай баркала, дир канлъи, тIокIаб рагIи нижер гьечIо.
Загьидат къватIие лъугьун ячIуна.
  Нагьи, цIа босизе арай гьолокьей росасе уней гIадин,
дунги гьаний тун, ине къасдцин батичIониха дур?
 гъелде квералги, хъвагIулаго). ТIаса ячагиха мун, гьедигIан
яхI гьечIей! Гьайгун данделъизе вугев дуда гурхIичIого, лъидаха гурхIилел,
КIодолав?
КIодолав велъула.
  Гьанже, КIодолав, доб эбелалъ абулеб ригь бихьизе рилълъун
лъикI гуродай, вац, мунги рекъолищан бихьизе?
  Абизатилна! Эбелалъе гIологи рилълъинчIого гIоларо.
  Эбелалъеяли гIемер жо бокьила, элъие гIоло гIадамазда
жидерго рукIел тезабизе ккеларо.
  ГIадамазеги лъикIабги гIатIидабги бокьулеб батила мина, мун
кинабго ишалда дандечIезе ккеларо, яхъа тIаде.
  Дун росасе кьей кколароха нужеца гьабулеб жо, дие рос
вачин ккола.
КIодолав велъула.
  Гьанже гьабеха, КIодолав, кин гьабулебали гьалъулгун
гIумру.
Киналго цадахъ уна.
210
 
К I И А Б И Л Е Б П А Р Д А В
Пардав рагьарабго, бихьизе буго цо гIатIидаб гьайбатаб рукъги,
мокърукъе валагьун, къвалакь квералги чIван, тирулев КIодолавги, гьесде
ишаналги гьарун, нахъасан релъулел 3агьидатги Нагьиги.
  Бегьилилан кколищ, КIодолав? Кин бихьулеб бугеб дуда гьаб
мина? РакI рекъолебниги бугищ дур гьалда?
  Макьилъ ватичIони, цIакъ кIудияб талихIалда данде
чIвалев вугоанха дун. Дида лъалеб жо — мадугьалихъа нилъерго къайи хех
гьабун гьанибе босизе буго.
  Къайи гьаниб дагьабищ бугеб? Дунни йилълъинаро гьеб
босизе.
  Валлагь, йилълъинецин мун цо чIаралъуб кIиябгоги чIун
йилълъина. БетIергьанчиясул чехь унтичIого, чияр мугъ унтуларилан абула,
яхъа тIаде!
Лъабалго уна. Хъаравул ГIали жаниве лъугьун вачIуна.
 рукъ-бакIалъухъги балагьулаго). Щибдай жакъа КIодоласде
щвараб рохел, гIин кIичIун бугин? Росулъго абулей Нагьиги, гьелдаго хадуй
ячIарай Мусаласул Загьидатги, аз гъоркье рехIулевцин ватичIониха,
талихIкъад!... Бокьараб лъугьа, нилъер иш гуро: Пали вуго сторож, жиндирго
ишги гьабун, парахат чIун лъикI. Магъил ургъел гьабулагойила хIанчIил бох
тIеренлъараб... Амма цо балъгояб иш букIинни хIакъаб буго.... БукIа абеха,
дир хIалтIи щиб элда жаниб? Беццавлъун жанив лъугьайила, гIинкъавлъун
211
къватIив вахъайила... РагIанищ? — РагIичIо! Бихьанищ? — БихьичIо!
Васалам... Нагьи ас ячинаро, цIикIкIарай гIадан, Загьидатги асие инаро, рос-
рукъалда йигей гIадан! Цоги азда жаниб букIинисеб жо дида лъаларо... Амма
ячинариланги кинха Нагьи абилеб, гьабсагIатги цо ясалъул багьаяб дангъва
буго алъул... Гьанже бетIергьанчиясда гIадин рукъалъул хIал лъаларо, дадил
ургъел гIоркь ккурас гьабизе тун лъикI... Вай талихIкъад, асул йикIарай
цIакъай чIужу, течIоха ас гьелда канлъи бихьизе... Унго вукIун вугев
тIадагьав чи! Балагьизинха нахъа гьасда щиб бихьулаян... Биччан те, бачIараб
балагь гуро, бачараб буго. Бихъарас букъила къохьол зоб...
КIиябго халичаялда тIасан хIатIил машинаги баччун, гьека-пукшиялда
КIодолавги, гьесда релъулаго Загьил къайи лъураб гъамасги босун Нагьиги,
къвалакь квералги чIван Загьидатги рачIуна.
 вихIараб хIвел гъабун). Гьабщинаб жо гIадамас баччулеб
жойищ вац, КIодолав, диданиги абизе ккеларищ вилълъаян?
 хIалуцараб кIалъаялдалъун). Мун... мун
инвалидлъидал.... ХъухIу-хъухIу-хъухIу... абичIин, баркала... ХъухIу-хъухIу,
мун а гьанже...
ГIали уна.
 халичабиги ритIизарун). Кинал рукIун руго, Загьи?
3   Кинал ал рукIинел, дир рукIарал руго!
КIодолав велъула.
  Ратила, дур рукIарал ратила. БатIияв чиясе жого букIине
бегьилищ?
  РукIун гьечIищали, гьаб цIаралде балагье.
212
Алъ алда бессараб Загьил цIар бихьизабула. КIодолав, бетIерги
хьвагIезабун, кеп щун лъугьуна.
Н а г ь и . «Загьи» дуниялалда мун гурониги ятизе бегьулин, гьел
хварал мацДал рицинчIого мун гьаний чIоларей ятани, яхъа тIаде, рокъое
йилълъине.
  ТIад хъвараб адресалда рекъон гурони, кибе-ха боцIи
ккелеб, Нагьи? (Велъула).
  Гьаяли ракIалде ккара-ккараб бгщуней йикIунин, вац
КIодолав, дуца гIамал гьабуге... Гьа. яхъа тIаде...
  ЦIияб рукъ баркизе ккеларищ, кваначIогс кире
рилълъунел?
КIодолав велъула.
  Нилъ нахъеги рилълъине ругелъул гьанире, цинги гьабилин
гьоболъи, яхъа тIаде.
  Гьеб мехалъ гьабураб гьоболлъиялъул дие бакъан
рекъоларо.
  Щай, гухIай?
  Щайгурелъул, бахIарапгIан кIалъаге, кIал ккурайгIан
кванагеян рагIичIищ дуда?
Нагьи, гьелде тIад речIчIун, юхаризе лъугьуна, велъулаго жиндирго
рокъоб азие хIадур гьабун букIараб закускаги босун вачIун, КIодолас
гьоболлъи гьабула. ГIодорчIун, релъун-рохун, къокъабго закуска гьабула,
цуцалъ тункун цо-цо бокал борхула... Цинги берцинго ал нухда лъезе
лъугьуна,
  Ма гьаб гъамасги босе, Нагьи, эбелалда бихьизе.
213
  Гъамас кибго босиларо. гьаниб дирго рокъоб тела.
  Босун лъикI, Загьи, эбелалъул ракI гIодоб биччазе.
  Эбелалъул гуро гьаб рукъги къайиги, дир буго. КибегIаги
босиларо!
  Ярун хвачIи цееса, жеги дуца рукъалдаги къайиялдаги
кверщел гьабизе заман щвечIин.
Гъансида тIад кIиялго къеркьола, ахир Нагьи бергьун босун уна.
 унаго). Воре, воре, КIодолав, кIочон тезе бахъа-нин, дуца
гьаб хIалтIи цIакъ балъго гьабун те: нижер гьаниб къоролай унеб мехалъ
гIолохъаби кьвагьдолеб гIадат бугин.
  Гьезул гулла-хералда барахщунищ мун йигей?
Кьвагьдеян абе жидерго!
  Гьел кьвагьдохъабазе гьабулеб жо дида лъалин, Нагьи,
мун гьелда хIинкъуге.
Гьанже алги ун, КIодолав хутIула. Нахъеги гьев рокъов тирула.
 жиндаго). Бихьулищ, щвараб цIакъаб ригь!
Азбаралъубго лъим, цебе больница, мадугьалихъ столовой, хьибилалда
бания, цояб рахъалдехун магазин... Кансиларалде гIагараб бакI... Судалъул
ишалъ вачIине бокьарав чиясе на-хъасан балъгояб нух... Анкьабго рекъараб
бакI щвана... КIудияб дараналдаса рохагиян рукIуна, данде чIвалей йигей чIу-
жуялъухъ балагье! БитIахъе дие хIарамай гIадан йиго. Долъул адаб
бихьичIищ: дир изнуялдалъун гурони цояб рокъое-хун лъугьинчIо... Жеги
тIубан данделъилалде долъул рукъалде бугеб рокьи: гьудуб гъамас
биччаларого, гъолъ гьабураб къо-мехI Къадар нечолилан абула, бадие
ялагьун гьимулей йихьичIо... Дун цIакъ вокьана долъие. Кин эб лъалебин
абуни – доб къайи дир мугъалде бахинабулеб мехалъ, цинтIаго гьебщинаб жо
214
баччизе бегьиларилан Нагьигун къацандана... ГIадамазул рукIел бихIизабизе
ккеларилан долъ абураб рагIи дида гIумруялъ кIочене гьечIо... Султан-
Мурадилан абулев тахь-тахьги жеги вежа-велъинчIев чи ватила, гьадай
йиччантезе кIварав. Цоял рихIичIого, цоял руцIцIунарилан абула, цIакъ
лъикIаб хIалтIи ккана дос ай йиччай... Гьанже дица гьесда кIал гьикъун, цо
кьварараб кечI хъвазе ккола:
Ле..., Султан-Мурад..., дица дуда
Берцинго лъазе гьабулеб буго...,
Гьай дуца йиччан тарай Загьил боцIи
Дуца гьалда кодобе буссинабеян...
ГьабичIони гурищ..., дуца дида гIайиб теха...
Нахъа гьелъул жаваб кьезе дуй захIмалъизе буго...
Гьалъул копияги битIизе ккола нилъеца МахIачхъалаялде ра-
диокомитеталде... Гьанже бахIарай тIаде щвелалде КIодолас кинабго
къваригIанщинаб жо гьабизе ккола: ГIин къотIизе гIака бугищ? — Буго.
ГIадатIе рехизе кверлъин бугищ?—Буго. КIалдиб хъвазе гьоцIо бугищ? —
Буго. БахIарай тезе ялгъузаб рукъ бугищ? — Буго. Гьекъолеб-кунеб жоги
къваригIинаха нилъее? — Абизателна. Гьуинаб чагъирги печени-шикаладги
гIелагури? — Как же, кIудияб бертин гурелъул. Хасго бахIарайги кваназе
гьечIелъул... Амма Нагьиеги, эбелалъеги битIизеги сайигъат къваригIина.
Сельпоялде кIалъан лъикI дун. (Трубкаги кодобе босун). Аливо, аливо...
Сельпоялде кьея цо… Сельпо!.. КIалъалев чи щив?... Мусалав вугищ?.. Кье
гьесухъе... Мусалав, КIодолав вуго кIалъалев... Израсти, израсти... Ле, щиб
бугеб дур гьениб?... Камураб жо гьечIоя? Руччабазул щватаби ругелищ
чилайдул?... КIиго пара. ЛъикIаб адикалон бугищ? Бугоя? КIиго шиша.
БотIрода чIвалеб гьоркьо бугищ?... КIиго гьебги. МахI берцинаб сапун
бугищ?.. ГьечIоя? Ну, ладна, гьанибго батизе бегьулин. Ле, печени-
шикаладалъул рахъалъ кин вугев мун?... Рохь гIадинилия? (Велъула). Цо-цо
215
кило гьелъулги! ТIокIаб жо гьечIо... Баркала. Ия?... Хабар метер бицинин.
Иш квеш гьечIо... Ле, дица гьаниса гьав нилъеравго витIилин, гьасухъе кьун
битIе... БичIчIанагури? Ну, пака, сордо лъикI. (Рукъалъул рагъдухъан
къватIивеги ваккун). Ле ГIали, гьаниве вачIун вихьея...
ГIали кIалтIе ваккула.
Вилълъа, лебалав чи, гьаб карзинкаги босе, сельпоялдеги ун, доз кьураб
жоги босун хехIо вачIа.
 хъаталги лъулъан, цо цIавуцIинеги цIавуцIун абула).
Гьабизе лъарасе квас, кваназе лъарасе нах буго гьаб дуниял! (Гордухъеги
валагъун). Гьале рукIкIунеб сордоги буго, кенчIелел цIвабиги руго... Пакъир
Загьи ятила гьанже мугIрулги регун, гIагараб росулъе щолей... Дунин абуни,
кида-дай, гьанже гуреб гьанже нуцIидаги кIутIун, бахIарайги ячун, гьалбал
рачIинаян вуго... Гьадинаб жо бугоха гьаб дунял. Пакъир Загьие я щвела рос,
яги щвеларо! Дир хIалтIи нужедаго бихьулаха! (МатIуялъуве валагъун).
Хабар нилъее щай, сахав чиясе жо камулеб гьечIо..., валлагь, у!
Гьединаб накъиталда КIодолав вукIаго, гIачивехьасул формаялда Аса-
дула жаниве кIанцIун вачIуна.
  Вилълъа, вац, ле, киб дур гIуж базе жо бугебали, рачIун
ругин гьал!
 вихIун ккун). Гьеле вац гьениб мадугьалихъ, Лабазанил
азбаралъуб гIака бугин, бай дуцаго.
Асадула уна. КIодолав дова речIчIун, гьанив речIчIун, «рачIинел рагIу-
лагури ал» абун, рукъ-бакI къачIазе лъугьуна. Стол-бакI кьуркьузабун,
рекъезабула, бигъараб жоялда кверал рахъула... Жинцаго, матIуялда цеве
чIун, цIахIилаб тIагъур рекъезабула... Квераз рачел къакъала, ретIел рекъа-
216
решезабула... Заманалдасан нуцIида кIутIулеб гьаракь бахъун, КIодолас
вортун ун рагьула. Гьанже гIакдал гIинги къотIун Асадулаги, жиндирго
КIодоласул йикIарай 3агьиги, Загьида къвалги бан Нагьиги, бахIарай ячун
рачIунеб формаялда жанир лъугьуна. Данде вахъун хъваш-машги гьабун,
КIодолас бахIарай парахат гьайизе цояб рукъалъул нуцIа рагьула.
  БахIаралда кIалдиб хъвазе гьоцIо босе, вац, мунго кинав
чияли.
Босун бачIун, КIодолас, асухъе стакан цIураб гьоцIо кьола. Цебе
балухъ цIун жиндирго кIалдибги бегьун, кIиабизеги, «гьадигIан цоцазе
гьуинлъагиян» абун, Загьилги Нагьилги кIалдибги хъвала. Загьи цояб рокъое
щвезаюла.
 дове-гъанивеги валагьун). ЦIакъ насиб бугей гIадан йикIун
йиго, Нагьи , нилъер гьай Загьи. Сундул багьаяб гьаб рукъги гьаб минаги.
Живго авги вихьулищ вукIун вугев лъикIав гIолохъанчи? Вилълъа, вилълъа,
гьечIебищ цо речIчIизабизе жого?
КIодолав велъулаго азие закуска хIадур гьабизе лъугьуна.
  Кванил гурони мацI лъаларогури асда.
  ГIайиб гьабуге, Нагьи, кигIан заман бугеб дида гьеб
бихьичIого!
Гьанже аз кваназе байбихьула... БахIаралъулги бахIарасулги савлугъал-
дасан гьекъола... Гьеб накъиталда рукIаго, нуцIида кIутIула. КIодолав, ричIун
нуцIагун, къватIиве уна. Нагьиги Асадулагьги, цоцахъ гIащикъал кIиялго
гьалмагъзабаз, цоцада жанисан гъуждулги хIун, тункизабун гьекъола, хадуб
цоцаде берцинго саламги гьабула... Кьабун цIураб цо карзинкаги босун,
217
вачIун КIодолавги азда аскIов гIодов чIола.
  ГIака бихьарабищ, Нагьи, кигIан талихI бугей гIадан
йикIарай. Гьадинаб гIака дир рохьдолъ цониги гьечIоха, КIодолав. Амма
дуца дагьаб язихъ гьабун буго гъоб. ГIайиб гурищ нугъай-гIака гъодин тезе!
  ЯзихълъичIого кинха, гьалмагъ, гъоб букIинеб, я гъезе
бокь гуро, я базе рагIи-хер гуро. Лабазанил азбаралъуб зодикь буго гIака.
  Загьил эбелалъул бакIалде бачине бугоха. Гъезе бокьги
гIатIидаб долъул, базе рагIиги гIемераб долъул.
  Дуе талихI кьеги, баче, вац, къасиго.
  Жиндирго боцIулцин милат гьабизе щоларей гьелъ бачун
элда щиб гьабулеб?
  Милат гьабизе чи камиларо, гIачи речIчIизе чи тезе
бегьилин, гIакдае дару буго, Нагьи , гьор бечедаб бакIалде бачин.
  РачIа, гьадай рукъалъул хазайкаги яхъине гьайизин гьание,
нилъеда аскIое, цо-цо бахIарасулгун тункизабун гьекъезе.
  КIваричIин, доегIан те. Гьезие сордо халатаб бугин.
РогьинегIан гьекъолел, кваналел, кеп гьабулел рукIа. Цин нилъ, гIедегIарал
чагIи, тIуразе риччай.
  Мун батIаго киве гIедегIарав?
  Радал хъахIлъи барабго, боцIуда цеве вахъине ккола.
МаркIачIул бер рукIкIинегIан рехъадаса вуссунаро. Рокъове щварабго, квен-
тIехалде лъугьине ккола. Гьелда гьоркьобги чарухъ-хьит букъизе ккола...
Гьал хьитал рихьуларищ дуда? (КIодоласда цере жиндирго хъитал ккола).
  Хъизан гьечIебищ дур?
  Хъизан букIана, вац, дир, гьаний цIакъ бакIлъун йикIун
ана ялагьизаюн.
  Дирго тайпаялъул, цIакъ лебалав чи вихьулаха мун.
Гьединал рокьула дие гIадамал... Ворея, цIар щиб кколеб дуда?
  ГъалбацI буго, вац, дир цIар.
218
  Вугизеги унго-унгояв гъалбацI вихьула мун.
  ГъалбацI гурони щивха, гьалмагъ, дун вукIинев? Дуца
хIисаб гьабе, исана гьаб сон лъеберабилеб буго дир гIачиязда.
  Пенсия батилагури дуе?
 велъулаго). Киса пенсия, вац, дие букIунеб?
  Гьебщинаб заманалъ вехьлъи гьабураб батани, дуе
пенсия букIине кколаха.
  Батиларо, лъачи! Гьеб рагIи дида абулев чи мун гурони
ккечIоха.
  Нилъеца нухда ккезабила, эмехваяв чи, гьелъул хIалтIи.
  РагIулищ, Нагьи! Гьадинав вукIине ккола чи. РачIа цо-цо
тункизабизин дур сахлъиялдасан.
КIиязго, Нагьиги гьоркьое ячун, гьекъола.
  Вай, гьудул ГъалбацI, адинищха дур иш бугеб? Цо
чакмабигIагийищ дуе кьела, гьел хьиталги цIакъго хухун рихьулин дур.
  Вилълъа, вац, гьабе цо гьединаб гурхIел-цIобгIаги,
гIурмиялъ дуе дугIаялда вукIинин.
КIодолас асие цо лъикIал солдат-чакмаби кьола. Гьанже Асадула,
ретIун чакмабигун, тIаде вахъун кьурдула, речIчIун гъежги ккун, Нагьиги
цадахъ кьурдизаюла. КIодолас столги чIван, аз лъикIаб кеп гьабула. Цинги,
нилъалда гъоркь квералги чIван, Асадулагьица гьал кочIол рагIаби абула.
Радал сверун лъугьун
СентIолел гIачи,
Дир чакмай рихьидал,
Риххун хутIила.
Чархъиниб тIамураб
219
ХIет кунеб боцIи
Дир хIатIил тIваркъиялъ
ТIура-гьаглъила.
Гьанже мадугьалихъан бочкаялда тIил кьабулеб гIадинаб гьаракь бахъуна.
  Гьадин букIунелъул гурищха, КIодолав, дица дуда абун
букIараб, гьаб иш дуца балъго гьабеян. Гьале, гьанже кьвагьдезе
лъугьанагури ал.
  Балагьун йикIа мун, щиб дица гъозие гьабулаяли!
  Цосина цеве ккарав чиясда речIчIичIогонигн таниха
талихIкъадица.
Таманчаги хъатикь ккун, КIодолав вортула. Асадулагьица кколеб хIвел
гьабула. ТуркIун гьесухъаги вахъун, къватIиве кIанцIун уна. Хадур ралагьун
бетIерги хьвагIезабун, релъанхъилел алги хутIула.
  Киса! КъотIнор данде чIварал гIисин лъималазда абун тун
букIана дица гьугъуб къолода цо-кIиго жо речIчIеян, гьезул хIалтIи буго
гьаб.
Релъула. Загьи цояб рокъосан, нуцIаги къирун, къватIие яккула.
3   Вай, мискин КIодоласе гьабулеб бугеб гизма бихьулищха?
Кинниги ункъо-щуго соналъ цадахъ гIумру арай гьалмагълъидал, гьедигIан
махсараде кквезеги бокьун букIинчIо ракIалъе. Щибха гьабилеб, жинцаго
бухъана ва бухъаралъуве живго ккана.
  Мун юцIцIа, Загьи, мун юцIцIа! Доб магIу бацIцIуней мун
ятараб мех дида кIочон тун гьечIо, мун юцIцIа.
  Жинцаго радал бекьараб жо къаси бакIарулев вуго
220
КIодолав, нилъеца щиб гьабилеб? Амма гIачивехьасе чакмаял лъикIал щвана,
дида лъалеб жо. (Ас къурдилаго рукъ сверула).
КъватIисан чIинхъи чIван, Загьи жание тIерхьун уна. Гьека-пунщиялда
КIодолав вачIуна.
  Гьа, щиб ккараб? Цосинасда речIчIичIогогIаги тарабищ
дуца гьеб?
  Толебищ, лъачи! Ункъо чиясде... чвархъизабуна,
кьвагьичIо. Эдинги патираби рокъор хутIун рукIун руго.
  ЦIакъ кIудияб талихI лъугьун буго. КигIан хIинкъундай
«гIолохъаби» лъугьана, мун вачIиндал!
  Цин данде чIезе гурищ лъугьун рукIарал. Нахъеги цояс
«КIодолав! КIодолав» — ян ахIун, анаха жалго маккал гIадин рихIун...
ГIисинлъималги ругоанилан ккана гьоркьор...
Асадулаги Нагьиги цоцахъ ралагьула.
  КIудияб садакъа цебе чIун буго, дир канлъи. Гьаб рохалил
сордоялъ дур квердасан цониги чи хун вукIаравани, лъикIабищ букIараб?
  Валлагь, Нагьи, кин кканиги, къаси дица гъозул цо
лъабго-ункъониги чи гIодов лъечIого тезе вукIинчIоха, пайда щиб, гьаб
тушманалъ рекIкI гьабунаха!
  Бихьея, щиб тайпа дур гьеб бугеб?
  Дуда гьезул тайпа-тухум щиб гурин лъалеб, гIачивехьасда,
квал-квадичIого нахъе вилълъун вукIа.
  БатIияб пачалихъалдаса рагъул заманалда дир цIаралда
бачIараб таманча буго, вац ГъалбацI, гьеб.
  Пайда щиб, цо гьадинаб ярагь гьечIелъул!
  ГIачиязда речIчIизе къваригIун батила!
221
  Ва, эдин букIунароха, Нагьи. Къаси бихьичIищ дуда
къваригIаралъуб аб батараб куцI
  Дица букIинабила, ракIалъул чи, дуе гьеб.
  РагIулищ, Нагьи?
  Дур таманча балеб хьибил гурин гьеб, гIумруялъ гьарделев
вукIинчIого, рокъове вилълъине гIамал гьабе. Сордо къокълъулеб бугин.
  Гьари рекъарабила, Нагьи , бикъи сурарабила. Гьале дун
хIадурав вуго, рахъа тIаде.
 КIодоласдехун). Баркала, дир хазина, рохалида таги, васалгун
ясалгун данделъарал ратаги. Берцинго хIалтIе, тIаде-гъоркье ракке, гIолареб
бакI ккани, нижеда абе...
Нахъарокъоеги ун, Нагьица гьениса ячун Загьи гIодой чIезаюла.
  Дуеги сордо лъикI, дир меседу. Малъараб гьабе, гьикъараб
бице, цебеялдасаги лъикI рукIа. Цо кверги кье, дир дарман.
КIиязго росун квералгун, цоцада салам гьабула.
  РетIине камугеги, квине тIагIунгеги! Эбелалда релълъарал
ясал гьареги, инсуда релълъарал васал гьареги! Сордо лъикI киназего.
(ТIагъур бахъула).
  Гьанже нужеда абизе жо дида лъаларо, рекIее бокьухъе
таги... Ма, Нагьи, гьаб цо гьитIинаб сайигъатги босе, гIайиб гьабугеян абе
эбелалда.
  Ле КIодолав, диеги кьезе ккела, вац, сайигъат, бахIаралъул
хIамие!
  Дуе гьел гурищ, чакмаял кьуна гури, цоги щиб къваригIун
вугев?
 вукIкIинеги гъавун). Цо пачка папурусазулнигиха, ле.
222
КIодолас папиросазул пачкаги, тIад лъун коробка спичкабазулги
кьола... Гьанже, алги ун, жалго бахIарал хутIула. Алъул гIадатIе гвермендоги
рехIун, бадиса жо борхизе ас хиял гьабулаго, нуцIида кIутIула. Вортун ас
нуцIа ричIидал, Асадула жаниве кIанцIун вачIуна.
  Дир хьитал хутIун руго, вац, гьанир метер гIачиязде
ретIине кколел жал.
Росун хьиталгун авги ун, КIодолас махсара-хочIалде байбихьулаго, на-
хъеги нуцIида тункула. РичIун балагьидал, гьадавго Асадула ватула.
  Гъоб гIака бухьине жо къваригIинарищ, гьалмагъ?
ГьечIебищ дур гьаниб цо батIаргьин-жого?
  Ма, вац, гьабги бан баче! (Жиндирго гIебаб гIурус-рачел
къола).
Нахъвуссун унев Асадулагьида Загьил бетIералде рехараб гвермендо
бихьула.
  Пу... ана алъул рагI абун кеп гьабула).
Асадулаги нухда лъун, КIодолас алъул пардав борхизабула. ГIодое
къу-лун алъ асда гьумер бихьизе толаро. Гьеб рагъа-рашариялда гьоркьоб
нахъеги нуцIил хъуй бахъинабула, КIодолас нахъеги пардав тIаде рехула.
  Вай, гьаб гизмаго кинаб!? (Вахъун нуцIа ричIула).
Гьадабго формаялда Асадула жаниве кIанцIун вачIуна.
223
  Гьалъул гьаб гвермендо бихьичIого йилълъинарилан чIун
йигин, вац, Нагьи, бегьилебищ гьей жаний йиччазе?
  Пажалуста, пажалуста, ячIаян абе.
Асадулагьица нуцIаги рагьун, жание йортун ячIун, Нагьица гвермендо
бега-битIизабун бихьула.
  Гьаб басрияб, нусго цIияб. Гьалда бихьанщинаб гьалда хадуб!
Гьалъул кун-квар рикIкIун гIумру кьеги дир ясалъе!.. Гьанже кидаллъагIан
гьаб жо бадиб бигъараб? (Нагъица пардав бахъун рехула. Йиххун ккараб
ххвел гъабун, КIодоласдехун абула). Вигь, гьайго киса щийчIо, КIодолав, дуца
гьание ячарай? Нижеца дуе кьун йикIарай бахIарай кий арай?
 велъулаго). Гьелеха нужеца кьурай гIадан, кигIан хехго
нужеда ай къосарай?
Асадула, нахъегIан чIун, валагьун гьимгьилев вукIуна.
  Йигищан бихьизе бадисан валагьеха,... папирус чIамулев
вукIинчIого!
Цевехун вачIун, валагьарав КIодоласул кIалдиб ккун букIараб папирос
бортун уна.
 виххун ккун). Да... дида... да лъаларо. НекIо йикIарай
чIужу йиго..., кисан гьай гьание ккарай!
 бадиеги ялагъун). НекIо чIужу йикIинчIилан гурищ дуца
абун букIараб?
  ЙикIинчIищха, дой... щий гурелъул..., Дущиб гьабун,...
доб къоялъ лъица доб бицарабали..., цо чиясда... цIар бачIунарого буго...
(Гъедин-додин абун, рекIеда гьечIел жал рицине лъугъуна).
224
 гьесда цере риххизарун килщалги ккун). Гьаниб чан
бугебали лъалищ дуда? Бихьулищ дуда закон махсараде гьабизе лъугьарав чи
кколеб бакI! Гьаб дурго рачлица вухизе кколаан мун жакъа!
3  КIодоласдехун юссун). ВорчIами, КIодолав, вахъаравищ?
Щиб, цо къагIидаго гьечIого вихьулагури. Ворея ригьин-цIаялъул щиб
ккараб? ЧIужуялъул курхьин-кIиликIги кьун, цIияй бахIарай ячуневищ
вукIарав? КигIан гьараниги нахъе кьечIеб дир къайи дурго мугъалъ баччун
щвезабунагури гьанибе. Дун къватIие ахIулев вукIанин, дуцаго мугъ берцин
гьабизе кканагури! Дуе ихтияр буго гьанже дол дида рихьизарулел рукIарал
нухазул бокьаралъ ине: дуе бокьани, шагьраялъ а, дуе бокьани, сухъмахъалъ
а! Гьаб минаги тун, тIагIа дида цевеса!
 кIвенкIвениялда къватIиве унаго). Дун...дун.., гIарзалъ
ина,... цинги балагьила духъги, дур гьал гьалмагьзабазухъги!
  ГьедигIан гIедегIичIониги, метерго ахIун вачина мун
законалда цеве чIезе. Мун гIадинал КIодолазеги Султан-Мурадазеги закон —
къвакIараб нилъер хIукуматалъул!
  Дун... дун...
  Мун мун вукIин лъан бугин, дуца бухъизабе.
КIодолав кIвенкIвениялда уна. Хадур ралагьун алги чIола.
 
П Ь Е С А Я Л Ъ У Л А Х И Р
Къокъаб заманалда жаниб кIиабизеги пардавги рагьун, киналго
гьоркьор гIахьаллъулел гIадамаз, цереги рачIун, гьаб хадуб рехсараб кечI
ахIула хоралдалъун, гьезда гьоркьоб КIодоласги гIахьаллъи гьабула.
Цо-цо чи вукIуна халкъалда жанив,
225
Хъулухъ лъикIаб щвани, лъади йиччалев.
Лъималазул эбел почалдаги лъун,
Гьурмал кьер рекъарай къавулъе цIалев.
Беццаб гьаваялда гьобо тираги,
Толаро гьелъ гIадан гIакълу-лъаялда.
ГIантаб чIухIиялда тIад чIахI бижаги,
ЧIолохъжо бала гьелъ гьагав чиясда.
 
1947
226

Анкьго пардавалъул пьеса

:
 —20 сон,— Залумхан— милиционер,
 — 20 сон,— Манарша — артистка.
— 25 сон,— Хучбар — сагIтазул устар.
 — 22 сон, — ХаритIон — рестораналъул швейцар.
— 2 1 сон,— ШантIули — аманатчи.
 — 24 сон,— Хамагилав складалъул кIалтIу
хьихьарав чи.
—35 сон,— Хъиринчи — хIамбал, палихъан.
 
Пардав рагьарабго, бихьизе буго цо берцинго къачIараб рукъ, рукъ
бакьулъ гургинаб стол, сверун лъун бакIал. Гьений йихьизе йиго Роза,
берцинаб формаялда, гьайбатаб сураталда, матIуялда цее чIун, сап хан
къачIадилей.
  Радал щобда чIвараб бакъул нур гIадал,
Дир гIанабазда кIал лъицадай чIвала?
ГIишкъудал гьаваялъ жаниб лъим ккарал
Дир лъамиял берал лъицадай цIвила?
БацIцIадаб чакарул кила гIадай дун
227
Ек-екун кванала кодое щвараз.
Керен-ракI хIасраталъ бежарай дида
Жемараб къвал бала дир къимат лъараз.
Гъанже гIодойги чIун:
Борхатаб магIарде яхунарей дун,
Дидаса берцинаб тIегь батилилан.
Гъваридаб кIкIалахъе лъугьунарей дун,
Дидаса гьуинаб лъим батилилан.
Гъанже, тIаде яхъун, гIисинаб рилълъада:
Рокьи ккаралазда дир ракI гурхIула,
Диргоги рокьуца рукьбал рииндал.
Балай бергьаразда ракI барахщула,
Диргоги балаялъ берзул нур свиндал.
Гьеб ахIи-хIуралда Роза йикIаго, нуцIида кIутIула. Розаца нуцIа
ричIарабго, жанир лъугьун рачIуна, Зулпукъарги цеве гьавун, гьадал церехун
рехсарал анлъалгоял.
  Салам! Гьалбал рокьиларищ?
  Гьалбал рачIунареб къо бачIунгеги нилъеде.
Иргадал Розаца киназулго кверал росула. Щивав цояс, квер босулаго,
жиндирго цIарги бицуна. Хасго Розаца, Зулпукъарил квер босулаго, каранде
къан, вохизавула. Амма Мирзалги алъулги бер данде ккарабго, дагьаб гьумер
бухIараб лъалхъи лъугьуна.
Гьанже аз гьоболлъи бичула, палтаби, тIаргъал рахъун, магIида рала.
228
Гьумер-квер чурун, бацIцIуна, физкультураялъул цо-цо берцин рихьарал
упражненияби гьарула.
Гьанже чумаданалги рагьун, гьекъолеб-кунеб жо къватIибе бахъула.
Розаца, стол-бакI бацIцIун, хIадур гьабула. Печенаби, шоколад, тамахьо ва
коньякалъул шушби рохь гIадин гIуцIун чIезарула. Сверун киналго гIодор
чIун, квана-гьекъезе байбихьула. Байбихьиялда щивав чияс, жинди-жиндир
бокалги цебе ккун, цо байт столалъул кочIол абула. Ахир кеплъарав чи
Рабадан, хъатикь бокалги ккун, тIаде вахъуна ва, Розадаса изнуги босун,
гьалмагъзабаздехун кIалъай гьабула.
  Дие бокьун буго, гьалмагъзаби, гьаб бокал нилъерго
хирияй гьалмагъ Розал сахлъиялдасан гьекъезе.
Киназго, тIаде рахъун, хъат чIвала. Хасго Зулпукъар, нахъиял чIун
хадувги, хъат кьабулев вукIуна. Розайилан абуни, намусго чIун йикIуна.
Цинги киназго жиде-жидер рюмкабиги кодере росун, Рабаданидаса
байбихьун иргадал гьал хадур рехсолел кочIол рагIаби абула.
 
Роза, мун щвечIони, дир
Щибниги пайда гьечIо,
Гьаваялъ чIвалев вугев,
ГурхIа Рабаданида.
 
Роза, дир берзул канлъи,
Каранзул жаниса ракI,
Кин вукIаян абулеб
Дуца Дамаданида?
 
Роза, мун йокьун йиго,
229
Бикьизе ургъел буго,
Ирга щоларин абун,
Шаназар нахъе чIваге.
 
Роза, гIолохъабазе
ГIемераб жо бокьила,
ГIищкъул цIаялъ вухIулев
Зулпукъар кIочон тоге.
 
Роза, Мирзалги буго
Дуда щуризе рагIи,
ГIинзукье къуличIого,
Дудаса къан чIун вуго.
 
Роза, гьалмагъзабаца
Рокьул бицунеб буго,
Рукьбазда унтиги ккун,
Лабазан холев вуго.
 
Дида нуж киназего
Йокьулейлъи лъан буго,
Амма нужеда гьоркьов...
Дир вокьулев цо вуго.
(Зулпукъариде ишанги гьабун.)
Нуж гьанже шагьаралда
Жанир щущазе руго,
Щварас щварабги босун,
Гьанир руссине руго.
230
Сумкадал кIал бичила,
Чумаданал рагьила,
Жаниб къайи цIикIкIарав
ЦIар чIван дица восила.
Амма нужер киназго
ЦIарал хисизе ккола,
Цоцадаса балъгояб
Форма ретIине ккола.
 
Роза, гьев дур вокьулев
(Жиде-жидер каранда кверги кьабун)
Дун ватизе бегьула,
Дуца цIар чIвараб къоялъ
ЧIухIулев куц бихьила!
Гьанже киназго Розал савлухъалдасан бокалал рорхула, цинги, цо-
цазул квералги ккун, столалда сверун гор гьабун чIола. Гьал хадур рехсарал
кочIол рагIабаздалъун Рабаданица байбихьула, хадуб киназго цадахъ
хоралдалъун гьелги ахIулаго, доре-гьанире гьелчола.
Нижгун тир-тидаги
ТалихIги рохелги,
Ратаги гIадамал
ГIанталги тохалги.
Цинги кIи-кIиккун иргадал риччала. Байбихьи Рабаданидасанги
Дамаданидасанги гьабула.
231
 Дамаданил кверги ккун сверулаго).
Рокьуца дир керен бухIулеб бугин,
Дуда махI чIваларищ, унго, Дамадан?
 Рабадание жаваб гьабун).
Дие бокьуларо дур гIадаб рокьи,
Дандиялъул гьечIеб, гьалмагъ Рабадан.
КIиабизе ирга Шаназарилги Зулпукъарилги ккола.
 гъададинго сверулаго).
Дун нужеда гьоркьов Розай хирияв
Халил вугин ккечIищ жакъа, Зулпукъар?
 Шаназарие жаваб гъабун).
Мун хиралъидалдай диде къвакарай,
Кинаб рагIи гьебго, гьагав Шаназар?
Ахирияб ирга Мирзалги Лабазанилги ккола.
 гъададинго сверулаго).
Мун вукIинчIевани, чIваяв Лабазан,
ЧIухIарай Роэал квер биччалароан.
 Мирзае жаваб гъабун).
232
Дур квердаса бугеб берцинаб махIалъ
ХIал хисулеб бугин, биччанте, Мирза.
Гьанже квералги риччан, жиде-жидер къайи-матахI къачIазе лъугьуна.
Мирзаца, кIалги щула гьабун, сумка мугъалда бала. Нахъияз раха-къан
лъулдулги ххун, чумаданал хъатикь ккола. Гьал хадур рехсарал кочIол
рагIабиги иргадал абулаго, цо-цоккун къватIире лъугьуна, гьел тIоритIизе
Розаги кIалтIе яхъуна.
 
Бухьинин гьанже сапар,
СагIат лъикIаб батаги.
 
Сумка цIун къайигун дун
Къокъидго нахъ вуссина.
 
Дица квер бегьулаго,
Кисаялъ кIал рагьаги!
 
КIалтIе дун вачIаравго
НуцIил рахай ричIаги!
 
Рахсида бухьараб гьой,
Гьебги тIун, тIурун аги.
 
ТIаде дун вачIунаго,
РорчIухъаби кьижаги.
Киналго ун, Роза хутIула хадуй я лагьун.
233
 
234
К I И А Б И Л Е Б П А Р Д А В
Пардав рагьарабго, бихьизе буго цо халатаб коридорги, коридоралъубе
рагьулеб печать чIвараб складги, гьелъул кIалтIа сверулев, керчаб тIимугъги
ретIун, тIаргъил гIундулги дализарун, гIатIидал валенкабиги хъурщун, чIахIа
гьарун михъалгун, хъатикь туманкIги ккун Шаназар. ТIаде вачIине вуго,
хъахIаб халгIатги ретIун, халат гьабун мегежгун, херав чиясул сураталда
Рабадан.
 данде вахъун). Мун щив кколев?
 велъулаго). Дун лъаларищ дуда, нилъерго гьаниб
рестораналъул кIалтIу хьихьарав швейцар?
  Дур къваригIел?
  Цеве гьанив вукIарав хъаравулас цо-цо кьолаан дихъе,
гьаниб складалдаса босун. Дица кIиясего бащад гьабулаан.
  Гьанжеги гьединго гьабизейищ дуе бокьараб? Дун гьев чи
гуро, дуца мугъ берцин гьабе.
  Ле, гьалмагъ! Гьаб дунял сунда бараб жояли лъаларищ
дуда? Гьудул-гьалмагълъиялъ ккураб жойин гьаб, мун, пикру гьабичIого,
кIалъаге.
  Дица дуда абулеб буго, дуего хъапасал кьезе бокьун
гьечIеб батани, дуца хазабе.
  Ле, дир вас! БачIинаго лълъар кквечIони, лъутулаго рачI
ккун бажаруларо. Мун жакъа талихIалда данде чIван вуго. ГIор щун букIаго,
цIул бахъе, дадал, нахъа пашманлъила мун.
  ГIемер халат гьабичIого, дуца нух босе, дица дуда
туманкI речIчIизехъин буго.
  Гьеб дида гIемер бихьараб туманкI буго, дадал. Гьеб
кьвагьулеб жо гуро, дуца гьеб кьвагьизе кколев чи дунги гуро. Гьанив дида
аскIов гIодов чIун вихьея.
235
 туманкIги бахинабун). Уневищ мун нахъе, унаревищ?
Р а б а д ан. Гьанив гIодов чIезе вачIа ле, гIемер вихIичIого.
Шаназар хьвагI-хьвагIизе бетIерги гьабун, гьесда аскIов гIодов чIола.
  ЦIар щиб, дадал, дур?
  Хамагилав буго дир цIар.
  Ва, дир цIар гIахьалгурищ мун рагIулев?
  Мунги Хамагилавищ кколев?
  Дуда рагIун ватила дун, Шамилил заманаялъ эменги
гIоралъ арав ХаритIон.
  ЦIаргIахьал кколев гьечIогуриха дир мун?
  БатIалъи щиб: ГIали — хважа, Хважа — гIали, кIиябго цо
тукадаса босараб буго... Ворея, моцIие щиб жо кьолеб, дадал?
  Лъабнусиялда кIикъоялда анцIго гъурущ.
  МагIишат гуроха, дир вас.
  Щай магIишат букIунареб?
  Гьел валенкабиги хъурщун, хадуб гьеб кIудияб тIимугъги
бехъерхъун, хъатикь гьеб цIорораб махги ккун, хасалил сардал рорчIизе
ккани, кинаб магIишатха гьеб букIунеб?
  Гьелдаса лъикIаб щоларелъул, щиб гьабилеб, кIудияв?
  Щиб гуреб гьабилеб, дица абухъе, складалде ваккизе
ккела.
  Хиянат бегьилищ, кIудияв?
 асул ботIрода кверги кIутI-кIутIун). Гьай, молодой
человек! Жеги дур аб бетIер мокърукь тункун гьечIо. Бугес лъолеб, гьечIес
босулеб рукъин гьаб бугеб, дица малъараб гьабе.
  ЛъикI буго, кIудияв чи: дицани кьелин духъе, дуца киб
лъун цIунилеб?
  Гьелъул ургъел гьабуге дуца, халкъалъ цIунизе жо кьолев
236
чи лъала дида гьанив.
  Гьеб кIулал гIемераб гъамасха дие бокьулареб.
  Мун гьесда хIинкъуге, дидагогIан лъикI божула дун
гьесда.
  Гьедин бугони, къаси сагIат цоялда гьадаб горда
гъоркьеги вачIун, ахIде мун, дица духъе рехизе цо посылка хIадур гьабизин.
Цинги гьелдаса хадубги, дур хиянат бихьичIони, щибаб сордоялъ гьедин
хIалтIизе руго нилъ.
  Гьай баркала, дадал. Гьеб рагIи нилъеего те, нилъеца
божуда рекIкI кидаго гьабичIо ва гьабизеги гьечIо.
Гьеб къотIиялда Рабадан уна.
Гьазул гьаб хабаралде гIинккун, гIадамазда йихьулеб, гьазда
йихьулареб бакIалдасан ялагьун, милиционерасул формаялда Роза йикIуна.
Гьанже Шаназарица нуцIби-гордал щула гьарула. Цинги складалъул печатги
тIун, хирияб багьаялъул кIиго посылка хIадур гьабула. ЦIидасан, печатги
чIван, складги букIахъе гьабула, гьелъие хIажатаб къайи кинабго асухъ
батула. ЦIараб заманаялда горда гъоркь хъегIи бахъуна. Шаназарица цояб
посылка гьесухъе рехула, хутIараб нахъияб сордоялде цо бакIалда бахчула.
Посылкаги босун, Розаца хазе гьабула. Цинги, гIодовги чIун, Шаназарица
гьал кочIол рагIаби абула:
Релъарал ханазул дир лъордулги цIун,
ЛъикIго вукIаяндай кIудияс тела?
Тамахал рагIаби квенчIелдеги ран,
Квер гIураб жо щведал, нухдай босила?
Гьанже жиндирго яхI жиндихъго буго,
БахIарчиясул иш гуро хиянат.
237
Хадуб ракI хвезе бакI щибниги гьечIо,
Шаназарихъ гурищ склад бугеб?
Гьединал пикрабазда Шаназар вукIаго, горда гъоркь нахъеги хъегIи
бахъуна. Виххун, ав гордухъан ваккула, халат гьабун мегежгун Рабадан
ватула.
  Дица духъе посылка рехун букIанагури, кIиабизеги щай
вачIарав?
  Дун гьанже гурони вачIинчIо, дихъе гьеб посылкаги
щвечIо.
  Духъе щвечIого, лъица гьеб унеб? Гьанив жаниве вачIа.
(НуцIаги ричIун, жаниве виччала). Щай мун кватIарав?
  Дун гъоб гъотIода бараб кIудияб сагIаталъ гуккана.
  Гъоб хьвадулеб жо гуреблъи лъаларищ дуда?
  Гъолда сагIат рекъезабулел ругоанха гIадамал.
  Болъ чи камуларо, чанго сон буго гъолъул хьвадичIого.
  Цинги гъоб щай бараб жоха гъотIода?
  Гъолда тIад бижараб жо рагIула гъоб.
 велъулаго). Гьебги бегьана.
  Духъе щун батизе ккола дица рехараб посылка?
  Дир щаклъи буго дуца рехунго батиларилан.
  Гьедин бугони, нилъер план цоги чияс хвезабизе ккола.
  Гьанже чIовогойищха дун вуссинев?
  Метер-къасиялде тараб посылка букIанин гьаниб, ма
гьабги босе, хазабе.
Асухъе посылка кьолаго, нуцIида кIутIула.
 вихIун ккун). Вилълъа, гьебги босун, хехлъи гьабе.
238
  НуцIил кIалтIа чиги вукIаго, кисан дун унев?
 килищги битIун). Доб коридоралъул ракьанда. матIу
батила дуда, долда аскIосан бугеб рагьдухъа 
Р а б а д а н, вортун довеги ун, нахъвуссун вачIуна.
  Дида рагьу гурони, матIу батулеб гьечIо.
  Рагьу батаралдаса, дуе матIу щай, рагьдухъа 
  Гьеб щиб рагIи, матIу бугилан гурищ дуца абун букIараб?
  Ле, ахIмакъ, матIу бу_гилан абун букIана дица, дуда рагьу
лъазеялъе гIоло. Эб лъан хадуб, дуе матIуялъ гьабилеб щиб? НуцIида
тенколев чи рагIуларищ дуда, дурго бетIералъе цIодорлъи гьабе.
  Кинаб цIодорлъи дица гьабулеб, гьезего гьечIеб
матIудалги бицун, дуца жуба-гъубазе гьабулеб бугелъул?
Гьеб васвасалда Рабадан вукIаго, ричIун нуцIагун, милиционерасул
формаялда ячIун Розаца, карандасаги ккун, ав теркIезавула.
  Щибулев чи мун гьанив? (Ав кIалъан вахъунаро). Гьаб къвалакь
бугеб жо щиб? (Ав буъ-буиялда хутIула). Бице киса дуе гьаб щвараб?
 хъаравуласде килищги битIун). Гьав чияс кьуна.
  Бицунеб рагIи бихьуларищ? Дида лъалев чи гуро мун.
 хъаравуласдехун). Мун щиб ишалъул чи?
  Дун вуго гьаб склад цIунулев чи.
  Гьав магжилав жаниве щай виччарав?
  Дица виччарав чи гуро гьев, живго вачIана.
  Бихье дур туманкI гьанибе.
  Гьале, «берданка» буго.
  Дидаги бихьулин гьеб «берданка» букIин, гьанибе кье.
  Духъе кьезе босараб гуро гьаб.
 танчида кверги лъун). Кьоларищ дуца гьеб?
239
Шаназарица туманкI алъухъе бегьула.
  Вилълъа гьанже цеве.
  Киве дун вилълъунев?
  Дида лъалин мун вачунеб бакI, вилълъа.
  Дун вилълъине бегьуларо, гьаб складалъул жаваб кьезе
ккола дица.
  Складалъул жаваб кьезейин мун вачунев вугев, тIокIав микъан
вахъунге.
Шаназарги Рабаданги, кIиявго цере къотIун, Роза уна.
 

Пардав рагьарабго, бихьизе буго цо гьитIинаб рукъги, рукъалъул
ракьанда лъун столги, столалда тIад рахсал, сагIтал ва цоги гьелъул тIагIел-
гIучIги, сагIтазул устарасул формаялда, чIахIиял цIоробералги ран, гьенив
хIалтIулев Лабазанги. Гьесде тIаде балагьараб гьитIинаб гордухъан иргаялда
раккун, гьесухъе къачIазе сагIтал кьолел гIадамалги. Ахиралда, хъатикь цо
зонтикги ккун, кверда сумкаги бан, бадиб гьин-катанги рехун, бергьун
къачIарай артисткаялъул формаялда Мирза ваккула.
  ЛъикIаб сагIат гьечIищ нужер?
  Кинаб дуй бокьаниги! ЯчIа жание. (ВачIун Мирза асда
хъолбохъ гIодов чIола). ГIарцулищ дуй, меседилищ?
  ГIарцул сагIат базе ккани, дун щийилан дуда ккарай?
 цо лъикIаб меседил сагIатги асда цебе ккун). Гьаб гIолищ
дуе?
240
 кодобе босун балагъула). Щиб дуца алъухъ абулеб?
  Чи вихьун кьезе буг абун алдехунги вуссун велъула).
  Вице, гьалмагъ, кин кьелеб, дунги йихьулей йигин дуда?
  Гьелъул багьа букIана, рекIелай, анцIазарго гъурущ.
Кинниги мун гьединай гIадан йикIиналда жанисан микьазаргоялде кьела.
  Бичанищ анкьазаргоялде? (Ас бетIер хъвагIула). Баче квер!
Бичанищ анкьазаралда щунусгоялде? (Ас квер бахъула). ВахI, цIакъ
къвакIарав чи щив, ле, мун?
  БоцIи кьун боцIи босеян абула, алъул бакIлъиялде
балагьуларищ мун?
  Дица алъухъ кьолеб гIарацIи тIадагьаб гьечIо, гьалмагъ.
  Гьанже ихIияр дур буго. Амма дица абила дуда: дуе сагIат
къваригIун батани, дагьа-макъаб жоялде ячIун течIого, дуца гьаб сагIат
босани, мун ахир йохизе йиго.
  ЦIакъго хира гьечIищ, гьалмагъ?
  Учузаб жо босизегIан бечелъун гьечIилан абураб кици
рагIичIищ дуда? Батараб мехалъ, даран гьабе.
  Щиб гьабилеб, гамачI речIчIаниги рузила, ганчIилъ
речIчIаниги рузилан абула, чIужугIадан бергьараб даран букIинаро. Дарун
букIа абе дуе унеб гьаб цIикIкIел. Амма магъарич дутIа букIине ккола.
  Пажалуста! Дуе гьабулеб магъарич гурищ гьеб!
Гьанже Мирзаца сумкаялда жаниса кагътилъ жемараб цо танг гIарцул
бахъун бачIуна. КIиялго лъугьун, рикIкIун кколеб гIарацги асухъе кьун,
сагIат нахъе босула.
  Гьанже юссине бегьила гури дун.
  Магъарич гьабичIого ине бегьиларо, гьалмагъ.
  Баркала, гьабураблъун рикIкIина нилъеца эб.
 алъул кверги ккун). Цо бащадаб сагIаталъ гIодор чIезин.
241
  ЦIакъ бокьилаан мунгун гара-чIваризе, занятиялде кватIулей
йиго.
  Гьедин бугони, дур адресниги бегьиларищ кьезе?
 асухъе цо ракIалде ккараб адресги къун). Пажалуста, сагIат
анцIила кIигоялда вакке.
  Дур гьалмагъзаби щал ругел?
  Дун ялгъузай гIадан йиго, дуе гьалмагъзаби щай? Нилъедаса
лъикIалищ гьалмагъзаби рукIунел? (Лабазаница алъул кверда салам гьабула).
Гьанже бегьилагури ине?
  БегьичIого щиб гьабилеб, мун чIолей гьечIелъул? Ва амма
гьеб сагIат дихъа босанилан абизе бегьуларо дуца.
  Щай?
  Бегьулароха!
  Элъие гIилла?
  Бугоха элда жаниб цо хIисаб.
  БицинчIони, ма дурго сагIатги, дир гIарац гьанибе кье.
  Пажалуста!
Ас гIарацги нахъ буссинабун, сагIат нахъе босула. Цинги Мирзаца гъоб
гIарац цебе букIараб хIалалда, кагътилъги жемун, Лабазанида бихьулеб
бакIалда сумкаялда жаниб лъола.
  Гьеб бикъараб сагIатги кьун, дун махсароде кквезе хиялищ
дур букIараб? Дун гьединай хIарамчIужу гуро.
  Дунги гуро хIарамчи. Амма гьаб сагIат бичараблъи лъани,
дирги хъизаналъулги гьоркьобакI хола. Гьединлъидал гьелда лъазе бокьун
гьечIо.
  Дур хъизаналда гьеб бицине унейдай дун йикIарай?
  БицинчIони, тIокIаб жо гьаниб гьечIо. Дурго сагIатги
босу 
242
Нахъеги кIиялго рекъола. Мирзаца асухъе, сумкаялда жанисаги босун,
цоги гьададинго кагътилъ жемараб батIияб танг кьола. Доб, цебеккун
жинцаго рикIкIараб гIарацилан ккун, асги кисаялда жанибе ккезабула. Къо-
мех лъикIги гьабун, Мирзаги ун, ав живго хутIула.
  Гьанже дица гьаб бакI тун лъикI. Дихъе гIемераб жоги
щун буго. ГIедал течIони, хведал толилан абиги буго. Розал ишги
Лабазанихъе ккараб гIадаб жо лъугьана... Гьай артисткаялъухъеги ваккун
лъикI дун къаси. Гьабизе лъани квас, кваназе лъани, нахилан рукIуна.
РакIалда бу-кIахъе тIубана дир план. Амма гьал сагIгал къачIаралъухъ кьезе
бицараб ужра-багьаги босун букIарабани, цIакъго гьава рекъон ккелаан...
КIваричIин гьанже, гьелъулго бицинарин. Цо чахъдадаса кIиго тIехь
бахъуларилан абулин. Гьал сагIтаздаса ратIа гьаруралги гIун бугин гьазие,
тIаде жоялъе ужра бахъичIониги...
Гьединал пикрабазда Лабазан вукIаго, нуцIида кIутIула. Хехлъи гьабун
ас сагIтал-къайи цо партвелалде жанире руссинарула. Гьанже ас нуцIа
ричIарабго, гьадабго милиционерасул формаялда Роза жание ячIуна.
 Лабазанидехун). Мун щиб ишалъул чи кколев?
  Дун вуго, бетIерчIахъад, сагIтазул устар.
  ЦIар щиб дур?
  Хучбар буго дир цIар.
  Гьай, молодец! Гьидалъа Хучбарил цIаргIахьал рагIулагуриха
мун? Гьаб партвелалда жаниб бугеб жо щиб?
  Дирго хIалтIул къайи-матахI буго.
  Ворея, дур документал рихьея.
  Документал рортана, гьалмагъ, дир.
  Милициялда лъазе щай гьабичIеб?
243
  Гьабуна гури.
  Лъазабиялъул справка киб бугеб?
  Эбги билана дихъа.
  Бихьея, лебалав чи, партвель гьанибе кьея.
  Партвель духъе кьураб мехалъ, сагIтазул бетIергьабазе
дица щиб жаваб кьолеб?
  Жаваб дица кьелин гьазул, мун тIаде вахъа.
  Кив дун вахъунев дирго бакIидаса?
  Милициялде вачине кколев вуго.
  Дир милициялда хъулухъ гьечIин, дир партвель гьанибе
кье.
 танчида кверги лъун). Давай-давай!
 хIинкъун). Те, гьалмагъ, дун. Дица мун рази гьавила.
  Кинан дуца дун рази гьавулев?
  Дуца абураб гIарац кьела.
  Нусго тумен кьелищ?
  Кьела, бетIерчIахъад!
  Баче гьанибе.
Гьанже Лабазница сагIтихъ щвараб гIарцул танг къватIибе бахъула.
ТIад жемараб кагъатIи нахъе гьабун балагьидал, гьадингоял кагътазул танг
батула. Ас накаби рухула.
  Дун махсараде гьавизе хиялищ дур букIараб? Вахъа тIаде!
Вухъулаго Лабазанги вачун, Роза уна.
 
244
У Н К Ъ А Б И Л Е Б П А Р Д А В
Пардав рагьарабго, бнхьизе буго цо гIадатияб рукъги, гьенив жанив
кIудияв аманатчиясул къагIидаялда Дамаданги, жиндихъе цIунизе кьураб
къайи гелулев.
  Дунялалъул боцIи цIамхIалаб лъим гIадаб жойилан абула,
гьекъанагIан гьекъезе бокьун гурони, гьелъ къеч хьвазабуларо. Гьанже дихъ
гIураб къадаралда боцIиги данделъун буго, кигIан гIумру Розаеги диеги
батаниги, нижее гIунги тIокIлъун тIасан борчIараб мал гьаниб буго. Гьанже
Дамадание дару буго гьаб бакI тей.
Гьанже ас къачIазе байбихьула. Киналго посылкаби ракIарун, цо
таргьида жаннре руссинарула. Гьелъул кIалгн щула гьабун, баччнялъул
ургъалида вукIаго, нуцIида кIутIула. Хех гьабун нахъарокъобе таргьаги
бехъерхъун, ас нуцIа рагьула. Халат гьабун мегежгун, Рабадан вачIуна.
  Щиб, кIудияв чи, ригь гьечIеб заманаялъ вачIунев вугев?
  Доб цо посылкаялда хадув ваккулев вукIана.
  Кинаб посылкадай?
  Духъе цIунизе кьун букIараб посылка букIинчIищ?
  Дихъе цIунизе посылкаби гIемер чагIаз кьуна, мунилан
абуни дида вихьарав-рагIарав чи гуро.
  КигIан хекко дуда дун кIочарав, кIиго-лъабго къоялда
жанив? ГIемер кIудияв чи инжит гьавичIого, дир посылка кье.
  ВачIанщинав чиясухъе посылкаби кьуни, кинав аманатчи
дун вукIунев?
  Гьанже щибха элда гьабизе кколеб?
  Кинаб посылка букIараб, кида кьураб ва лъида цебесан
кьураб? Гьелъие нугIзал къваригIуна, кIудиявчи.
245
  НугI гурищ дуе дир гьаб хъахIаб мегеж? Жакъа, хабалъе
бох бортараб къоялъ, гьересийищ дица дуе бицунеб?
  Гьединал мугжуз махсараде ккун чIалгIун бугин, кIудияв
чи, дида, дуца гIайиб гьабуге.
Гьедин Рабаданидаги абун, аманатчи жиндирго халваталде нахъа-
рокъове лъугьун уна. Нилъалда гъоркь квералги чIван, угьун биччан
пашманго Рабаданги хутIула. Цинги ракI къваридав чияс гьал хадур рехсолел
кочIол рагIаби абула.
Рабадан.
Киса-кибего бугеб
Бадиб гьури, гьаб кинаб,
ГьадигIан талихI къарал
Къоязда щиб гьабулеб?
Цин бугони, щвараб жо
ЩурунтIаргъица ана,
Элда тIад мусру базе
Посылка гьасги ккуна.
Гьанже дихъе хIулизе
ГIантав чи киса щолев,
Щибги босун Рабадан Розада тIаде унев?
Гьединал пикрабазда Рабадан вукIаго, тIаде вачIуна гьадабго цебесеб
ролалда Мирза. «Элъул» хIурмат гьабун, Рабадан тIаде вахъуна. «Зрасти»—
йилан, бахъун тIагъургун, къула-ворхула.
 Рабаданил хIурматалъе рекъараб жавабги гьабун). Мунищ
гьанив вугев гIадамазул къайи цIунулев чи?
246
  Дун гуро, чIагохутIад, гьев нахъарокъов вуго. Щиб дуй
гьесдасан бокьараб?
  Цо гьитIинаб посылка букIана гьесухъе цIунизе кьезе.
  Кьоге, хиянатчи вуго. Дирги букIана гьединго цIунизе
кьураб посылка. Жакъа инкар гьабулеб буго.
  Щиб ас абулеб?
  Мун жинда лъалев чи гурила.
  Дица кьезабуни, щиб дуца дне кьелеб?
 вохун). ЦIар щиб, дир яс, дуда?
  Манарша буго, кIудияв чи, дир цIар.
  Вай, дуе гIумру батаяй, дир яс, дир буго жибго гьитIинаб,
багьа кIудияб посылка. Дуца гьеб кумек гьабуни, башдаб бикьун кьелаанха,
Манарша, дуе.
  Гьедин бугони, мун дагьаб заманаялъ къватIив  Асулгун
дица цо гара-чIвари гьабизин. Гьелдаса хадув вачIа мун нижеда тIаде.
Рабадан уна.
Гьанже Мирзаца Дамаданил нуцIида кIутIула. Аманатчиясул
формаялда Дамадан къватIиве вачIуна. КIиязго цоцадехун лъай-хъвай
гьабула. «Манаршаян» Мирзацаги, «ШантIулиян» Дамаданицаги цоцада
цIарал рицуна. Цинги, кIиялго гIодор чIун, гара-чIварнзе лъугьуна.
  Дун ячIун йикIана, дур бетIерчIахъаяв халкъа-лъул
нахъарукъ, дуца къабул гьабуни, цо гьитIинаб посылка кьелин духъе
цIунизеян.
  Щиб къайи, дир яс, дур элда жаниб бугеб?
  Цо щунусго, анлънусго гIанаб сур-тахта батила, гIемер жо
гьечIо.
  КидаллъагIан цIунизе дуе эб къваригIараб?
247
  Бухариялълъ хутIун буго дир гьелго тайпаялъул тахIабазул
кIигоги гьединабго тай. Гьел гьанире рорчIизари-зе бокьун буго дне. Гьениса
юссарайго, цо лъикIаб кIудияб мачIалалъул тIимугъги гьабилаан нилъеца
дуе, гъорлъа хъирщарал тахIабазул.
  Щиб гьабилеб, гьанже мун нахъчIвазе бегьиларо. Амма
дагьай хехIо юссине гIамал гьабизе ккела. Аб хвелги нахъасан речIчIулеб
гьой гIадаб жолъидал, цохIо къо-ялъе божи гьечIев чи вугоха, дир яс, дун.
  Гьеб щиб дуца бицунеб жо? Мун хвезе ресищ бугеб? Мун
хвараб бакIалда хвезе бегьулареб боцIи гьебищ бугеб? Гьелъул дуца щибго
ургъел гьабуге.
Гьеб заманаялда жанив Рабадан вачIун, гьезул хIурматги гьабун, нахъегIан
чIола.
  Щиб, кIудияв чи, къваригIараб?
  Цо гьитIинаб посылка букIана, бетIерчIахъад, гьасухъе
цIунизе кьун. Гьелда хадув ваккулев вукIана.
  Щар щиб, кIудияв чи, дуда?
  Дица цIар бицун букIана гури дуда.
  Балики, асда кIочон батизе бегьила, кIиабизе бицани, дур
холеб щиб?
  Дир цIар ХаритIон буго.
Вортун ун Дамаданица жиндихъего цIунизе къайи кьурал гIадамазул
сияхI бачIун, Мирзахъе кьола цIализе.
 сияхIалдеги валагъун). Урхъунчи, Хъиринчи, Чинчар,
БугIагъур, ГIалхулав, Хамагилав, Гулдач, ХаритIон, ТIонкъочилав... Гьале,
буго, кIудияв, дур цIар ХаритIон гьаниб.
248
Гьанже вахъун арав Дамаданица асул посылка, «гьаб гурищ,
имгIалилан» босун бачIун, асда цебе лъола.
  Дун вуго, кIудияв чи, кIул билараб гъамас гIадав чи.
Дихъе цIунизе кьураб жо жагъаллъизе гьечIо.
  Гьай баркала, духъе кьун букIинчIебани, диралъул бащдаб
хутIилароан. (Дамаданида гъоб рагIи гIаксалда бичIчIун, гьимула).
Гьеб гара-чIвариялда гьоркьоб милиционерасул формаялда гьадайго
Роза тIаде ячIуна.
  Нуж щай данделъарал чагIи гьанир?
  Нижеда эб гьикъизе ккани, дур хъулухъ?
  Хъулухъ гьечIого дуда жо гьикъуларин, мун щив кколевали
бице дида.
  Дун вуго гьаб халкъалъул боцIи цIунулев аманатчи.
БичIчIанищ дуда?
  Кибха бугеб дуца цIунараб боцIи?
  Вилълъа, гьанив валагье, кинан цIунун бугоян бихьизе.
Вачун авгун, нахъарокъоре щун руссуна.
 Мирзадехун). Мун щай ячIарай гIадан?
  Гьейги гьединго дихъе цIунизе къайи кьезе ячIарай йиго.
  Дуда гьикъулеб гьечIо. Гьалъул вакилищ мун?
  БитIараб буго эс абулеб жо. Дун гьедин ячIун йиго.
  Къайи киб бугеб дур?
  Бихьана гури дуда къайи бугеб бакI. Гьадалда гьоркьоб
батила дирги.
 Рабаданидехун). Мун, кIудияв чи?
249
  Дунги гьединго вачIарав вуго, бетIерчIахъад.
 Рабаданил мегежги ккун). Мунги гIемер лъадахъунев вуго,
кIудияв чи. Лъалищ дуда?.. Ворея, нужер документал?
Киналго цоцахъ ралагьун хутIула. Гьанже йортун къватIиехунги ун,
Роза «носильщикилан» ахIдола. ГIемер кватIичIого носильщикасул
формаялда Зурпукъарги вачун ячIуна.
 Дамаданидехун). Вилълъа доб къайи къватIибе босе.
  Щиб гьабизе дуе гьеб?
  Гьабулеб жо дида лъалин, дица малъараб гьабе.
  Дихъе цIунизе кьураб къайи буго гьадаб.
  Дуца кIигогIан лъикI дица цIунилин доб, гьанибе босе,
  Гьелъул бетIергьабазе щиб жаваб дица кьолеб?
  Жаваб дица кьела, халат гьабуге.
  Зулму гьабуге дуца.
  Дица дуда магIарул мацIалъ абулеб буго — къайи гьанибе босе.
(Дамадан чIанхъарилев вукIуна, Розаца танчида квер лъола). Босуларищ дуца
гьеб?
КIкIвенкIкIвелаго арав ас мешок къватIибе бехъерхъун бачIуна.
  Ма, гьале, босе. БетIер лъураб бакIалда лъала дуда дуца
гьабулеб зулму.
  Рилълъа, борхе гьаб носильщикасде.
Киналго речIчIун, мешок асул мугъалде бахинабула. Зулпукъарида
гьир чIварабго, Мирза, чури бухIараб бахIри гIадин, чIезе бакI тIагIун
лъугьуна. Ав нахъ-нахъ вуссун, Мирзахъ валагьун, лъалхъарилев вукIуна.
250
«Щиб дуда бихьулеб жоги», – йилан Розаца вухъулаго хъамун уна.
Гьанже, нахъ юссун ячIун, Розаца кIиялго алги уна рачун. Ал тIаде
щвелалде, къайиги босун, Зулпукъар ун ватула. Эсда хадуй ахIделей-
пештIелей Розаги хутIула.
 
Щ У А Б И Л Е Б П А Р Д А В
Пардав рагьарабго, бихьизе буго цо гьитIинабго рукъги, гьенив жанив
носильщикасул формаялда жиндаго данделъарал посылкабазул хIисаб
гьабулев Зулпукъарги.
 посылкаби жанире руссинарураб мешокалда тIад
гIодовги чIун, ахIула):
Гьанже кьили бекани, киндай ккела?
КигIан гIумру батанидай аб гIела?
ГIарцул тIагIел дуй бокьанн, ракь гIадин.
Дарай-катан бихьуларищ, рохь гIадин?
Дунялалъул боцIудаса бер гIорцIун,
ГIадан холев ватани, дун хвезе те.
Халкъалъулго хIал хъублъила гьанже дилъ,
Гьунар гьечIез чIамун кIкIвина гьанже дун.
Носильщикас Розаги ун угьдилел
251
Гьалмагъзйбахъ балагьила гьанже нилъ.
Амма Розадаса нахъе ккарай йикIинчIо дой дида йихьарай
хIулитIагъур, дагьайги беричай йикIана. Дихъ ялагьун-ялагьунги йикIанилан
ккола дой, дун вокьунги йикIанадай – лъаларо. ВокьунгутIизе ккани, дида
бугеб багьана? Бадиб хьухь лъугьарав вукIин дир гIайиб гуро. МегIер
гьетIараб бугилан абизе ккани, эбги дир ихIияралдайищ бугеб? Херав
чийилан абизе бегьила долъ. ДицагIан сонал рани, дойги херлъилагури.
Хераб оцол ракьайилан абураб кициги рагIун батизе бегьула долда. Кинав
ватаниги, гьаб мешокалъ чурулареб мунагь Зулпукъарил букIинаро.
Гьединал пикрабазда ав вукIаго, нуцIида кIутIула. Виххун ккун ас
мешок подвалалъубе ккезабула, тIаде тIалъелги биччан, тIад турутги
тIамула... Гьанже хIинкъадго нуцIа ричIула. Жиндирго гьадаб артисткаялъул
формаялда Мирза ватула. Зулпукъар вохун-виххун, гIажаиблъи гьабун
хутIула.
  Салам, гьобол йокьиларищ?
  Хекко жание, хекко жание! Гьаб щиб дида тIаде рехун
бачIунеб бугеб рохел! Макьуйищ гьабго кколеб? Ялъуни дирго бетIер
сверунищ бугеб?
Ас Мирза хIурматалда «гIодой чIезаюла».
  Щай дуца гIажаиблъи гьабулеб? Заман щвараб мехалъ
Мадинаги Гагуги данделъулеб лъаларищ дуда?
  Вай, дир хирияй, щиб цIаралдалъундай дуда гьанже
Хъиринчи кIалъала?
  ГIелаха дуеги, жеги йокьулелъул цIар лъачIого вукIине!
Манарша йиго дун.
252
  Бищун берцинаб тIогьол цIар!
  Гьелдаса гурищха дун чIухIун йикIуней?
  Мун гуро чIухIизе кколей, дур цIар жинда лъедал,
тIегьин чIухIизе кколеб.
 
Мун сабаблъун
гьаб балагьги
гIун бугин,
Гьел гьунарал
рагIул чIораз
чIваге дун!
  Хирияй Манарша! Диргун гара-чIвари гьабизе
бокьунгутIи бугищ дуй?
  Щиб дуца бицунеб жо? Мун вокьуларев вукIаравани, дур
бакIалдейищ дун ячIиней йикIарай?
  Дун гьадинав хIамбаллъидалха вугев.
 асухъе къочизе квелъел хураб кверги бегъун).
ХIамбал гурищ
руччабазе
вокьулев,
Рокьи ккарай
дида щаи мун
щаклъулев?
  Дов дида хадув ахIи балев вукIарав милиционерасул
щиб ккараб?
  Къойица хадув чIаниги, досда дун таризайизе кIвечIо.
253
  ТалихI къаги гъосул, цо лъикI духъ валагьизе бокьун,
нахъ-нахъ вуссунев чи вухъулаго къватIиве къотIана.
  Дун йихьичIищ дуда, къайиги баччун мун унаго, хадуй
ялагьун йикIарай куц? Урхъи буссинегIан ялагьизе течIо дос.
  Пайда щиб, цо чи гьечIеб бакIалде кколарелъул дунги
довги, цо тамаша бихьун букIине!
  Дида лъаларищ гьеб мехалъ дурги досулги лъугьунеб жо! (Ав
вохула.)
  Хирияй Манарша! Щиб гIамалдай дуда дир берцин
бихьараб?
  Мугъалда кьилиги лъун, кьолода доб мешокги лъун, унго,
дуца бачараб рилълъин дида, дир Хъиринчи, кидаго кIоченаро.
  Дица гьанжеги бачинагури, хирияй, дуе доб рилълъин.
Подвалалъуса мешок къватIибе бахъула, мугъалда кьилиги лъун, чехьа-
тIаде мешокалде вегула. Баччун гьебгун, чохъего тIаде вахъун, дализе
габурги гьабун, дове-гьаниве хьвадула. Гьеб заманаялда жаниб нуцIида
кIутIула.
 вортун ун цIорол гордухъан валагьула). Гьадавго милиционер
вуго.
Ав гьанже мугъзадаса къайиги рехун, подвалалъуве кIанцIула. Гьесде
тIаде тIалъелги биччан, Мирзаца нуцIа ричIула. Милиционерасул формаялда
гьадайго Роза ячIуна.
  Мун щибулев гьанив, хIамбаласул бакIалда?
  Дирго гьас араб посылкаялда хадуй яккулей йикIана.
  Кив гьав вугев?
 подвалалъубе килищги битIун). Дида лъаларо.
254
  Ас араб къайи киб бугеб?
  Гьале, гьаб мешокалда жаниб буго.
  Ккве гьаб мешокалъул цояб рахъ.
Цо кIудияб хIехьги хIамбаласул подвалалде ккезабун, кIиялго мешоги
босун уна. Бигьа гьабун тIалъелги борхизабун, Зулпукъар къватIиве
ваккулаго, тIад букIараб хIехьги рехун ун, ав жанивго тIерхьун уна. Нахъеги
заманаялдасан ваккун валагьула.Чи вихьичIеб мехалъ, къватIиве вахъун
вачIуна.
 дове-гъаниве валагьулаго). Манарша! Манарша!
Манарша!.. Айги арай куц буго. Вай кIудияй ахIмакъ! ХIинкъарал жал
рукIуна гьал ясал. Дида цадахъ подвалалъуй кIанцIизе ккеларищ? Дица
цIунилаангури жий, месед гIадин... Огь, букIараб лъикI, ккараб квеш! Дида
тIокIай Манарша йихьиларо. Гьадин кодолъи гьечIого вачIани, кигIан
вокьулев вукIаниги, жиндирго рагIиги хвезабун, Розацаги восиларо. Гьале,
мохмохиде хьулги лъун, хьалбаздаса ватIалъарав чи. Гьалда абулеб батила
доб хъандаталихIилан. КигIан рачI къокъаб абго букIараб!
БачIараб бакI лъалареб мал,
Араб бакI лъачIого уна.
ЗахIмат бихьичIого щвараб,
РахIат бихьичIого хола.
Вай, Манарша, вай, Манарша,
Кидаха мун кIочон толей?
Капек гьечIев пакъирасда
Розаги кин данделъилей?
Кьили бекичIого тейгIаги талихI ккана. Алдасаги ватIалъун
вукIаравани, инсул рукъ бухIулаан... Гьанжеги щиб лъалеб, цо талихIалде
255
дандчIвазе бегьула... Амма дида рагIана талихI кидаго кодолъи бугев чи
валагьулеб букIунилан. Уяб жо батани, гьебги лъикI гьечIо... Кинан
букIаниги, цо хъвараб жо батилин, вахъун лъикI дун. (Къолода кверги
кIутIун).
Бахъая, дир магIишат,
Дурго чIолеб бакIалде,
Цо хъвараб рикъзиялда
ЧIвалел ратилин данде.
Йохъ, гьаб кьилигун ани, дун довго милициясда вихьаравго лъала.
Зулпукъарие дару буго цо чIужугIаданалъул формаги ретIун,
гьардухъанлъун, ялъуни палихъанлъун ун, рукъ-рукъалъуве вакки. Кодо-
хъатикье жо щвечIони, МанаршагIаги йихьизе бегьула... Амма нуцIа рахан
лъикI гуро. Дов милиционерасдаса йорчIун хадуб, гьание ячIинчIого чIеларо
дой.
Гьанже, кьили-матахIалъе къолъикIги гьабун, Зулпукъар уна.
 
А Н Л Ъ А Б И Л Е Б П А Р Д А В
Пардав рагьарабго, бихьизе буго гьитIинабго рукъги, рукъ бакьулъ
столги, столалда сокIкIун батIи-батIиял тIагIамалги ва кинаб бокьаниги кьер-
кьераб гьекъолеб жоги. Гьенир гIодор чIун, релъа-рохун, ихтилат-кепаллда
кваналел-гьекъолел Мирзаги Розаги.
  Мун кваналей гьечIоха, Манарша, щиб дуе бугеб? Дир
256
гьоболлъиялда рекъоларогоцин ятичIони мун?
  БахIарайгIан кIалъаге, кIал ккурайгIан кванагеян гурищ
абулеб? Эдин ятилаха дунги.
  Амма, Манарша, щиб дуца бицаниги, дудаги гьадав
хIамбаласдаги щаклъанаха дун.
  Жиндирго хиянат гьечIев чи чиядаги щаклъуларо. Дудаса
хIинкъизе кколей йиго дун гьанже.
  Воре, воре, Манарша, мун гьелда хIинкъуге. Дир божуда рекIкI
букIине гьечIо.
  Божун хутIугеги милиционерасда. Ле, гьаб мешокалда
щибизе къасд дур бугеб?
  Кин гьабуни дуда лъикI бихьулеб?
  Дида ракIалда букIана бикьун лъикIилан.
  Дида ракIалда кIиялго нилъгоги журан лъикIилан букIана.
  Божуда рекIкI гьабуларилан гурищ мун вукIарав?
  РекIкI щиб букIунеб кIиялго разилъун гьабулеб жоялда жаниб?
Квердаххелги ччукIизабун, ас алъухъе квер бегьула. ХIурматалда
саламги гьабун, алъ баркала кьола. Гьанжеги нуцIида кIутIулеб гьаракь
бахъуна. Розаца нуцIа ричIидал, «ворчIамиги» кьун, цо херай циганалъул
формаялда Зулпукъар жаниве вачIуна.
  Щиб ишалъул гIадан мун?
  Дун йиго, дир канлъи, палихъан.
  Яче, яче гьание. ЦIакъал палихъаби рукIунин гьел циганазул.
Зулпукъар дагьав нахъигIан гIодов чIола. Розаца асие цо рюмка
гьекъолеб жоги гьелда рекъараб закускаги кьола. Гьебги речIчIизабун, ас
чIинхал къватIире рахъула. ЛъикI чвархъезеги гьарун, кIазил кIалалде
рехула.
257
  Рохалил пал! Гьаб цо чIимих, талихIалъул чIимих
бихьулищ тIаде бахъун чIараб? (Нахъеги гъагъадинго рехула). Гьале
кIиязулго ригьинги буго нужер, кватIичIого данделъизе руго нуж.
(Лъабабизеги рехун балагъидал). ГIемераб боцIиги буго нужеда данделъун...
(Цо чIимихалде килищги битIун). Амма гьав чи вихьулищ нужеда? Гьав
вакъварав мискинчи цIакъ къварид гьавун вуго нужеца. Гьав чи рази
гьавичIони, гьеб боцIи нужехъ хутIизе гьечIо... Дун яхъинин гьанже.
  Цоги рехе, эбел!
  Цо чIараб бакIалда лъабцIул рехани гIола.
Миналлагьуамин.
Жиндаго кколеб хIакъги босун, палихъан уна. Гьанже Мирзаги Розаги
релъула. Мирза велъула, кIиго вас данделъизе бегьуларелъул. Роза елъула,
кIиго яс данделъизе бегьуларелъул... КIиязулго интерес батIи-батIияб ккола.
Ахирги палихъаналъул хабар битIун ккола. Нахъа азда ракIалдеги ккола,
лъалеб букIун бугин палихъабаздайилан.
  Гьадай палихъаналъ абураб рагIи унлъани, мешок дуе буго,
Манарша.
М и р з а, Гьересилъани?
  Гьересилъани, щибха гьабилеб? Цо чиясе мунги ине ккела,
батIаяй дицаги ячине ккела.
  Хъапалда щибилеб?
  Хъапги сайигъат гьабизе ккела.
  ШаргIалда бихьиназе кIиго бутIа кколеб рагIула. Дун гьелда
разияй гьечIо.
  Йо, Манарша, гьеб буго нилъ данделъичIони бугеб масъала.
Палихъан рагIуларищ дуда — данделъизе ругилан.
  Палихъаналъ гьереси бицунеб буго.
258
  Кинаб гьереси гьеб букIунеб, нилъер къайидалги бицана долъ,
гьелда хадуб ракI бахъун вугев хIамбаласулги бицана.
  Щиб гьелъ бицаниги, нилъ данделъизе рес гьечIо.
  Щай, хирияй Манарша, гьедин абулеб?
 сумкаялда жаниса жиндирго суратги бахъун). ЦIар щиб дур,
мун дармидаса вохаяв?
  Залумхан вуго дун.
  Гьалмагъ Залумхан, рагIи бадибе лъиябила, тIил мугъалде
лъиябила. Гьав васасулги дирги гьабураб къотIи буго. Ниж цоцазе
хилиплъизе бегьуларо.
Сураталдеги ялагьун, Роза хIалхисун лъугьуна.
  Вай, Мирза, вай, Мирза! Дуца дие гьабураб хиянат щиб? Щай
дуца дир гьалмагъалъухъе гьаб сурат кьураб? Гьанже дица щиб гьабилеб,
Мирза? Хванагури дир кинабго хIалтIи.
Каранде гъоб суратги къан, Роза, хварав чи гIадин, чехьатIаде рехун
уна. Виххун ккун Мирза алда тIад хурхуна. Ав алъул карандаса партал
ричIун, бетIер чуризе вортула. Нилъалдехун чангит бараб щурун-тIагъур
тIаса бахъарабго, хъахI-багIарал Розал гъалал гъажабазде гьурщун уна.
Гьелда гIажаиблъи гьабун, михь-мегежадласа пардав борхидал, бакъ гIадинаб
алъул гьумер паркъелаго цебе чIола. Гьанже Мирзада жиндирго рекIелай
Роза якъинго льяла..
 жиндирго гъурмадаса гъересияб пардавги бахъун рехун).
Вай, Роза! Вай, Роза! Дун дур Мирза вуго, Роза. Вай, Роза! Вай, Роза! (абун
такрар гьабулаго, гIакълу-лъаялдасаги ун, Мирза алъул гьурмаде ккола).
 
259
А Н К Ь А Б И Л Е Б П А Р Д А В
Пардав рагьарабго, бихьизе буго доб тIоцебесеб пардавалдаго бихьун
букIараб рукъги, гьенир жанир жиде-жидер ролазда ва жинди-жиндир
чумадан-сумкаги аскIоб лъун, гьадабго тартибалда анлъавго жуликIги, жин-
дирго аслияб формаялда гьезда цее командир гIадин чIун Розаги.
  Жакъа буго, гьалмагъзаби, дица нужее гьабун букIараб
къотIиялда рекъон, нужер цIех-рех гьабулеб къо. Дица гьикъизе буго нужеда,
гьалмагъ Рабаданидасан байбихьун, кигIан боцIи нужехъе щвараб, щиб роль
нужеца ккураб ва кинаб цIаралда нуж хIалтIарал? Нужеца жаваб кьезе ккола
иргадал, цо-цоккун галул манзилалъ цереги рачIун. Цинги лъугIа-лъугIарав
уна. Нужерго аслияб формаги ретIун, нуж чIезе ккола, гьаркьил магIал
гIадин, нахъасан кьер гьабун. БичIчIанищ?
  «БичIчIана, гьалмагъ Роза!»
  Гьалмагъ Рабадан! Бице, щиб дур ккараб?
 галул манзилалъ цевеги вачIун). Дун вукIана, хирияй, цо
рестораналъул швейцарлъун. ЦIарги дир ХаритIон букIана. Дида кодобе
лъикIго жоги щун букIана. Цо талихIкъарав милиционерсда дандчIван, гьес
ана бахъун.
Рабадан уна.
  Гьалмагъ Дамадан! Дур щиб лъугьараб?
 гьададинго цевеги вачIун). Дун вукIана, дур
бетIерчIахъаяй Роза, халкъалъул мал цIунулев аманатчилъун. Дир цIарги
260
букIана ШантIули. Дида гIемераб къайи-къоно данделъун букIана. Амма
ахиралда дунги хIулана гьевго бахьикъосарав милиционерас.
Дамадан уна.
  Ворея, Шаназар, щиб лъугьараб, гьалмагъ, дур?
  Дун вукIана, гьалмагъ Роза, цо бечедаб складалъул
кIалтIа хъаравуллъун. Гьеб дне цIакъ рахин бугеб бакI букIана. Гьав
магжилав сабаблъун вихIизе гьавуна дун гьаз абулев милиционерас. Кодобе
щун букIараб жоги анаэс бахъун. ЦIарги дир, кIочон тезе бахъанин,
Хамагилав букIана.
Шаназар уна.
  Гьалмагъ Зулпукъар! Дур щиб ккараб, рекIелав?
  Дун хIалтIана, хирияй, хIамбаллъун. Дихъе щун
букIана кIудияб мешок цIун бер гIорцIараб къайи-матахI. Гьелъул баркаталъ
(Мирзаде кверги битIун) гьай хIули-тIагъурги йикIана дида данделъун.
Гьевго милиционерги вачIун, гьайги ана, гьеб мешокги ана, рицIцIил тIил
гIадин, дунги хутIана. Гьелдаса хадув палихъанлъунги хIалтIана, гьелъулги
кIудияб жо ккечIо. Жакъа мун чIобого гурхIани гурони, дир квер базе бакIги
тIагIана.
Зулпукъар унев вукIуна.
  ЦIар бицинчIогури дуца?
  Жакъа дунго дида кIочон тараб къо бачIун бугин,
хирияй, гIайиб гьабуге. Хъиринчи букIана дир цIарги.
Зулпукъар, Розахъги Мирзахъги цин-цияхъ валагьулаго, уна.
261
  ВачIа, гьалмагъ Лабазан, мун щиб босун вуссаравали?
  Дун вукIана, мун кIудияб дармидаса йохаяй Роза, сагIтал
къачIалев чилъун. Вай, дида данделъун рукIарал гIемерал сагIтал! Киналго
ана гьевго милиционерас рахъун. Гьезда гьоркьоса цо меседил сагIат бичун
букIана дина гьай гIаданалъ Мирзаде ишанги гъабун). Щибго гуреб жоги
гIарацилан кьун, гьалъги гуккана. ГьечIо дихъ жакъа дуда цебе босизе щибго
жо. Дир цIарги Хучбар букIана.
Лабазан уна.
  Гьаха, Мирза, бице, щиб дур ккараб ва кинан мун вуссарав?
Мирзал цIаралда Манарша кIалъайдал, Зулпукъар виххун ккана.
  Дун хIалтIана артисткаялъул ролалда. Дир цIарги букIана
Манарша. Дихъе щвараб жо буго гьаб нужеда бихьулеб мешок. Гьалда жаниб
камураб жо хIанчIил рахьги гьечIо. ТIадежоялъе гьаб меседил сагIатги щвана
дихъе. Гьев гьаз абулев милиционергунги данделъана дун. Гьесулгун ккараб
къиса дида кIочон тун буго.
Мирза уна. Киналго жуликал жидерго аслияб формаялда чIола.
  Гьалмагъзаби! Гьев нужее гъара гьабурав милиционер вуго
дица гьанив жанив тIамун. Дица гьабсагIат вачун нужеда цеве чIезавила гьев.
Р о з а нахъарокъое уна. Милиционерасул формаялда ячIун, гьезда цее чIола.
  Гьале, гьалмагъзаби, нужеца абулев милиционер. Нуж киналго
Розаца хIулана, Роза Мирзаца хIулан Мирзаде килишги битIун). Гьале
нужеда гьоркьов дица абулев вукIарав вокьулев.
262
Бахъун фуражкаги гIодоб речIчIун, Роза Мирзаде данде уна. КIиялго
хурхуна. Алда данде къвал базе вортун вачIунев вукIарав Зулпукъарги
чIаралъув хутIула.
 
1946 соналъул 16 апрель.
263

Цо пуланаб къоялъ росдал жамагIаталда гьоркьоб ккараб
гара-чIвари.
:
Росдал дибир, СагитвухIума ХIажи, Кирит, ШагьидвухIума, Чаландар,
Халия, ГIусман, КвешавухIума, ХIайдарбег, жамагIатчи.
Пардав борхарабго, бихьизе буго ТIанусиб росуги, годикIаниб
данделъараб эзул жамагIатги, жамагIаталъе кагъат цIалулев дибирги.
 цебе кагъатги ккун). «Хур бекьулел, хер бецулел, лал
тIамулел ва гьел гурелги магIишаталъе къваригIунел машинаби росабазул
жамагIатазе кьолел руго. Гьезде нужер жамагIатал хIажатал ратани, жаваб
битIе».
1   Башиназул багьанаги батун, щида гьачиги
къваригIун бугу?
2   Нилъер умумул башинаца хIалтIун ратичIун,
баркалаян гьездаги ай, кагъатги нухда тIойтIи.
  Гьачи дун кIалъани, кIалъайланги авлу, чIуха,
чIогу кьоле башинай росулай къагIида щи?
1   Нахъа хIехь гьечIе жо гьазул букIунайлъи
лъалавгуйн, чIу, мун вуги? Кутай рачIини гьайчIуни, гьалъал салтIа хурзал
рекьизе кIвелайла ватила, талихIкъад, чIуталий русагивн дур гьел.
  СалтIа щайдай, чIу, эл рукIунел, КIудия Гъазияв
хурзал квеша чида вукIана?
2   Гьачи гьеб рагIи гьани бицуни жо гурин, башинаца
264
хинкIал кьолайлъи лъалун, гIенекку рукIа.
  Хур бачIине бокьун бугони, сверу руги росай рагъарилалде,
оц кин балай, чIу, нужоца, нахъа хур хвани, будун-дибирасде гаргали
рукIунун нуж?
  Валлагь, бан лъикI, битIун буго ХIажил рагIи.
Нахъа аниш къотIараб жо букIине, оц бан лъикI.
1   ЦойитIаса бакъгIаги лъугьанада?
2   Гьачи гьас бицана цIакъа рагIи. Дуда бералгуйи,
чIу, гьечIи? Маллал гохIдадаса бакъ щинкIун щугу-анлъгу къо бугун жакъа.
1   Берал рахъугегивун дурун, дун Маллал гухIил
ургъалитIайи, чIу, вукIарав? Дица гIака босана тIелекьисесул, цIойтIаса бакъ
лъугьингун къинлъизе шартIалда, жиги кIочIоцин чIван гьечIун гIакдада.
2   Гьачи гьеб магIие лолони сурадидейи, чIуха, гIамал
гьайили, гьавгуниял чиги гьереси гьаву?
  ЧIалеха, гьедигIан нуж релъизе жо гурун, ХIаживухIумица
гIака гьеб шартIалда боси цоги кIалалъги авли рагIанун дида.
  Малайкзай сваказе гьал жагьилзайги гаргазе
гьавн, кIал цIорораб цIа гIадин чIечIого, дибир кин кIалъалай, чIу, гьанив?
  Хасалил моцI хвараб мехалъ, цIойтIи щун букIинчIо,
гьелдаса нахъе тIехьалде балагьизе дунги регIичIо. Ва амма цIойитIи щун
батилилан тана дица жакъа. Цо гьорой ваккарав чи рогIохъ балагьидал,
бащадагIан хутIун бугоан. Батила аб цIойитIи щун, ишкал гьечIого.
1   Дур бащада рагIи хутIиялъе гIоло, цIойитIи бакъ
щвезейи, чIу, кколеб? Эбго щиб рагIи дур?
  ЦойитIи щваралдаса бащда рагIиги бащдаб бугIаги гIолилан
авлун, мун хIайил гIинзуни, чIу, вукIара, эб рагIулавгу?
  Ма, Хъатаз, босе гьачи, цIакъ бер-ракIго щулавугу
кIалъали вукIанун дибирасда.
1   РогIода гIамал гьабизегу бегьилада, гъарим,
боцIуда цадахъ жундулги кванали ругилан авли бугин исана.
265
  Жундуца квинавгури бахун тIа гьоцIогу, тIерен гьавн росун
гьакъал лъуни гъоб русни.
 балъго Чаландаридехун). Гьаз бицуни оцбай
тIехьалда буги жогу гурилан авли рагIана ГIабдухаликъ-дибирас.
  Ле, рагIулищ нужода гьав васас бицуни жо? Оцбай
тIехьалда бегьулеб жо гурилан абун рагIулагури ГIабдухаликъ-дибирас.
 риххун ккун). Эсда щи лъали?
– Эв батIаго хан-паччахIдай?
– ТIокIа эв гурони, цIалара чигуда лъугьинчIо?
— Эсухъе гьачи батIа тIехьда рещтIун бугу?
  ЧIу рихьи, вацал, ца кIалъазегIан.
  ХIажи кIалъали вугун, руцIа!
  ГIадулхаликъил рагIи лъалаввуй, чIу, нуж гьедигIа риххун
кку кIалъайла руги? Вабаалъул соналъ цIакъго гIадаалги хохоли рукIун,
хвалченги тIомги бехъерхъун букIана гьани, нужода лъалавдаяли.
Гьелдагицин кIалъавн ватанагури эв.
  Щай лъалай, чIу, лъова ХIебдахъ вукIара ГIалигъалбацIги
вакIару, гьесда гурищ эб бехъерхъизе гьавн букIара, тIокIа хIайваналда вази
чиги щвечIого.
  Гьалъав ИнкIелитIаса Жамалудинидаса цIалара чи
нилъеда рагIули ракьалда гьечIун, гьалъас телаандай оц базе бегьулай жоани,
лъоваги бали рагIулун эб.
  Ле, гьагъаб цо къоялъ базаралда зоб-ракьалъул
гIелмуялдасан кIалъали вукIав чицин гуродай эв?
  Дуда лъалай, чIу, шаргIалъул зааналъ, хвалчаца наилъиги
бахъун, Гъуйсубуналда сверули вукIара бугъа?
  Щиб хасияталъул чигу гьев вуги, ВухIума, дидаги лъала
вукIун вугун гьев хъахIбил вас.
  Бозил чухъида сверу хъабарчаги баккара, хвалчадул
лъалида макърал гордулги тIамура, тIогърол тIохалъе нису бахъули таргьаги
266
бара, багIарал чарухъатIи шарбалалъул гIагалги риччара, нилъергу гьав
ТIонкъочиласул ГIалибегил кьералъул, цоцалъги гъункара, дагьа гьодилъаги
къулара, хаду бехъерхъара хвалчадул хъахIа гьашлихъулав лъалай, чIу, дуда?
1 Ж а м а  Ле, бицанихъе гьев чи вуго, гьалъаб нилъ къватIир
риххараб соналъ хъачагълъунги гьудуллъунги авн, бакълъуда тирулев
вукIарав чи. Имамас бищун цеве ккурав наиянги абулаан досда. Валлагь, цо
батIияв чини вукIана талихIкъад.
  Гъо базаралъул хабар бицунаго хутIанун. Цо чи вугоан
эсда цIехолдули, БакьайчIисацин гурудай гьадавали, дунял багъари кинан
букIуна жойилан. Гьачи бицун танаха талихIкъадица къанщун кIиябгу
бергун, бицун танаха, валлагь, базарги эсул кIалдиб балагьун гьакIкIан
хутIана эб къоялъ. Оцол лълъаратIа чIараб жо дунял букIин, битIун бицани,
дидагоги лъачIу гьеб къоялълъагIан.
  Жамалудин-наидаха вугу гьев чи, гьалъа ИштIибуриса
Идирисдай вугу? Базаралда къачIали вугилан хаар букIанун гьесулги
НахъбакIалда.
  Идирисги эдина чида вугу?
  Ва! Эвали ккура бакъ-моцIцин биччазе гьавулилан авли
бергьара гIакъилчи вугу, гъарин.
  Гьа-гьа рукъо магIулъуд, вукIунаха къватIи цIакъа-цIакъав
чи!
  Ав диирлъун вуги соналъ моцI ккун бугу Гьарадирихъ,
битIун рещалъуда. Гьачи кIанцIу руго жамагIат асухъи, аман гьарун. Гьачи
вахун цо борхата тIохтIегун буги гьаракьалъ гьабунилаха хIалчIахъадица цо
салахI. Гьедулаха Аминтаза, эсул гьаракь рагIарал гIадамал кьижун
рукIаралги рахъу ратанила гьеб сордоялъ. Гьачи бичIун цей цо кIудия тIехьги
лъун, гIисиккун цIалдезе авги лъугьанила, дагь-дагьккун биччазе моцIги
лъугьанила, щи жогIаги гъов талихIкъадица цIаларали, сагIат иналде моцI
рукIитIи кканила.
  ГIадухаликъ ахIизи вугу гьани, мун гIада гIодогу
267
гьалугьанасдаса гьале гьадинал зодой квер гIунтIули рокьулин гIалимчи
нижейилан айзе. Валлагь, у.
  Нужорго гьайзи вуги жоги гьавн рукIа. Щай гурун нужой
гьев гьанийги-дойги ахIи, бицуни вукIайилан те, эсул кIалалда барахщун
гурун руги.
  Гьачи лъидада, чIуху, оц баян айла, исана цIакъ къварида
сонги бугун аб?
Киналго руцIцIун чIола
  ГанчIал гIадин чIечIогу, кин кIалъалайчIу нуж?
  Гьачи ХIажиги цеве вукIаго, лъида эб
айиланчIуху нуж руги?
    ХIажил гьелъи къагIида гьечIун, нужоргу цоги чи
валагьи.
  Эсдаса мадарав чи щу вугичIуха гьани, гьеб рагIи бицуни
вугун мун?
  ГIизагIа вугу, лъалавгуйищ нужода эв вуги? Гьале
Чаландар. Гьале кIиявго Хъазами. Гьел гурилги ХIажидаса ресукъа чи щу
вуги гьани исана?
  Гьебгу мацI бицун цо соналъ Салманидаги базе гьавна гьани
оц, цIер гIадин гIунхруца хурги кун, «вайдихъан» бачуни тана. Исанаги
гьединго кколайищан балагьилун нахъа.
  БитIаравгу Халиял рагIи. ХIажи тун батIияв чияс оц базе
ниж разия гьечIу.
  Гьанже, вац ХIажи, бацIица гуруни цIе чIвалари, цIеца
гуруни бурутI гьавлару, гьаб иш ахирги дуда тIаса унайлъи лъала нилъеда.
Халияца авхъигу, мунги цей вукIагу, цоги чияс эб гьайзе рекъонги гьечIу,
гьалги дуда лъалай чагIи гуривн, дуца тунани риччули, дуца гьунани
ракъвали, дуда бади ралагьарал гIадамал ругин. ЖакъалъагIанги дуца жани
268
рачанун гьал, гьачиги реххун тоге...
1933 с.
269
Л Ъ У Г I И Ч I Е Л П И Е С А Б И
270
Х И Р А Ч И Л Л Ъ И М А Л
Гьоркьоб гIахьаллъи гьабула гьал гIадамаз: Xирач, гьесул чIужу
ГьотIо, гьезул лъимал ГIали ва ГIумар, ГIумарил лъади Написат, Написатил
эмен Даитбег, гьесул чIужу Райгьанат, Райгьанатил вац Султанбег, Хирачие
дару гьабулев местIер Халипа, Албури, Мусалав.
Т I О Ц Е Б Е С Е Б К А Р Т И Н А
... ЛахIул макъар къараб хъабиниса лъимги кьун, Хирач чехьа тIаде
вегизавула.
  ТохтирасдегIаги ун лъикI букIинародай?
  СунтIизе-гьекъезе жо кьун гурони, гьел малгIуназ ботIрол
унтиялъе гьабулеб жого рагIичIо дида.
 . Вай кIваричIо, рокъоса дарудал махIги бахъине гьабун,
гьелго ракьангурин, дорегIан те.
  Жакъа Халипа вукIана абулев, эмен бетIер унтун вугин
абидал, «эдин тезе бегьулеб жойищ бетIер букIунеб, цо жоги хъун,
хинлъилаго тIехь чIвазе кколаангури элда» — абун.
  Валлагь, цIакъ бергьарав местIерилан абулеб бугоха гьанже
эсда.
 . Эдин батани, гьев ваче, дир лъимал, гьасухъ валагьизе, хъун
цо лъикIаб жогун.
  ЛъикIаб жого щайгурин хъолеб, цо бацIица рачI тIураб хух
букIанин нилъер, доб хъун лъикI.
 . Ракьхъен досиеги кьезе кколеб рагIула, рачI тIураб жо
щибун букIинеб?
  Эдин батани, доб цо гъадикIалаб чахъуниги хъун лъикIха.
  Халипаца абулеб букIана дагьаб гъвалдар бугеб жоялъул тIехь
271
къваригIунилан. Дуца абулеб чахъу гIелин абун кколаро дида.
  Гьел лъикIал жалазул бетIер камизего бокьуларого букIанаха.
 . Дур камиялдаса, Хирач, чахъдал ками лъикI бетIер. Цо сахаб
жо хъвезе ГIалиги вахъа, ГIумарица Халипаги ахIе гьаниве.
КIиялго ун, ГьотIоги Хирачги хутIула.
  Щибдай букIина, ГьотIо, чIеладай ал дир васиятги цIунун?
 . Валлагь, лъалароха, бетIерчIахъад. ГIалидани дун щаклъизе
гьечIо, ГIумарида тIолго божизе кIоларо, дандечIварал чагIи лъикIал гьечIо.
  Малъизе чи тIагIун хутIагиян абураб мехалъ харачIиселъ
абун буго, мунго малъараб босизе чи тIагIун хутIагиян. Дун цевеса араб
мехалъ, дуцаги малъеха, ГьотIо. БосичIони жидеего зарар буго.
 . Унтарасда къаданив къо щварав абун букIунаха, дир Хирач,
дунгIаги юкъичIого, мун хвезе дир чара гьечIо.
  Гьебги битIараб буго, ГьотIо. Ва амма гьанжеса дида чIвараб
унти цIакъ батIияб унти буго. Инсул гIумруялдеги вахун ватизе вуго. Гьевги
гьал сардаца цевеса уневго гьечIо. Цо хъвараб жо батилаха гьанже.
ТIаде лъугьун рачIуна цеве Xалипаги хадув ГIумарги.
  Асалам гIалайкум, сахлъи кьеги, вац Хирач. Щиб, цIакъ
гIедегIизе гьавулевцин гьечIевищ мун? Аб ботIрол унти бихьичIесда
лъалареб, цIакъ квешаб, хасго местIерасе захIматаб жоха букIунеб...
Унтулареб гьан букIунаребха, ГьотIо, унти кьурас сахлъи кьегиха асие.
 . Унха, дир Халипа. Мунагь чуризе бачIараб батагиха асул аб,
цIакъ захIматаб унти чIванаха гъаримасда. Гьале жакъа кIиябго сордо-къо
буго, хинкIил богIоллъи гьесда ургьибе ун батиларо.
 Хирачил надалда хъатги чIван). Гьай залим, алда бугеб
цIаги, жанисан бугеб лъванкиги! БичIун бугебха асул аб, ишкал гьечIеб жо.
272
 . Гьанже дуда лъалаха, Халипа. ТохIиргIаги вачун лъикI
гуродай абун рукIана гьал. Диего бокьичIо гьел минаялде рачине.
  Тохтирасали, ГьотIо, нилъ гIадал хIалтIуца тарал херал
гIадамазда мугъалда квер цун гурони, нахъе хутIизе дару киса гурин
гьабулеб.
 . Сон-церекъад вугоан цо хъахIаб халгIат гIадаб жоги ретIун,
тIадерахъи бахъизе абун цо чи вачIун, гIисинлъималазул рукьаби рукIкIаца
сусун ралев. Расги гьечIого вукIарав нижер ГIумарил васас сордо-къо бана,
букIинего букIинчIеб тIадерахъиги рукьалде бан, унтун.
  Мун кIалъалагунин, ГьотIо, дица лагIизе кьолеб даруги
гьекъечIого, ун ватана нилъерго ГIалибег тохIирасухъе бакъ тIагIине гьабизе.
Гьес мугъзалъ рукIкIбиги къазе гьарун, гьоро-годон гьебгун вачIана.
Мугъалдайищ бакъ букIунеб, каранда гурищ?.. Гьел гавурал нилъее
щайгурин, цо гIарщги сверун жоги босун бихьея дихъе, къазин нилъеца гьаб
бетIер.
Халипаца бетIер къалелъул, Хирачил «Ала-ла-лай» абун гьаркъал рорчIула.
  РагIулищ, ГьотIо, жиб-жиб рищи цоцалъе кколеб мехалъ
бичIараб бетIералъул букIунеб чIин-чIини? Доб хъолеб жоялъул хIалтIи
тIубанадай аз?
  ТIубан батила, дида ГIали нужер бакIалдехун унев вихьана,
Паридай цодагьаб гьанги босун.
 къванщи бакIги хъасулаго). Гьебго щай букIараб, лъачи?
Гьабизе кколеб жойищ гьеб нилъеда жаниб?
ГIали вачIуна, тIехьги босун.
  ТIехьни анищ къотIараб бахъун буго нилъер ГIалица,
хIалбохаги асу абун Х ирачил ботIрода тIад жемула).
273
Хирачил бетIер къачIалев Халипа вугеб заманаялъ, танкиялда вачIун
Мусалав, магIидаса бахъун Халипал сумкаги гIодобе чIехьон, жаниб батараб
къайи гелизе лъугьуна. Ругънада къалел гъизарал чIартал, жаниб кьер-кьераб
лъим бугел, гIисинал басриял, кIал-бер бекарал шушби, батIи-батIиял
хурдузул кьалбал, кьавуца кварал нусал-гIучIал, местIерасе къваригIунел
киналго алатал, иргадал росун, халкъалда цере ккола. Дагьабниги бицатаб
кьибил «огь лазат, ламадур щванилан», лъороб къазабула, «дудук» абун кIиго
шиша цоцалъ багъизабула, жаниб бугеб лъим, цояб гIодоб тIун, цояб цоялде
тIун, жиндиего накъит гьабула. Халипа гьеб заманаялда Хирачиде вуссун
вукIуна.
  Хирач!.. ва Хирач!... Хирач! Мадар лъугьинчIищ ботIрол
унтиялъе?
 риччалъ). ГIиштI-цт, тиррев...
  Дагьав рикIкIад арав гIадин вугоха ав, кьижун ватизе
бегьула... Гьанже дун инин, дун унев гIадин, асул унтиги аги. Сордо лъикI!
Нахъбалагьарав Халипада, Мусаласул гизмаги бихьун, виххун-
чIваркьун, «вай, гьав гIабдалас гьабулеб щиб?» абун тIаде вортула. Мусалав,
нахъегIанги кIанцIун, жиндирго формаялда чIола. Сумкаялъеги жаниб
букIараб къайи-матахIалъеги гьабураб жо бихьидал, Халипа гьалгъан
хутIула.
К I И А Б И Л Е Б К А Р Т И Н А
...   Гьай нилъер Написатго кий йигей, Райгьанат,
йихьулейго гьечIин.
  Лъаларо дида, Хирач хваралдаса гъоркье-тIадего
яккичIоха ай, регIулейго гьечIогойищ йигеяли?
274
  Хирач хун чан моцI балеб бугеб, регIунгутIизе ккани, элъ
гьабизе кколеб жо щиб? Валлагь, гуро, эбел-лъималаздаго рихарал руго гьал
кулакал абулел чагIи. Щиб жо аб букIунеб, дида лъаларо.
  Гьедин гьечIоха, Даитбег. Дуда рагIичIищ Хирачил
васият: кIиябго рукъалъул милат ГIумарицаги гьабун, гIи-боцIиялъул милат
ГIалицаги гьабун, гьоркьоб гIурхъи лъечIого хIалтIизе рагIулаха эл.
  ВахI, гьединищха эл ругел? Гьеб жо буго битIахъе
колхозалъул бац. Чияр гIадамалцин гьелдаса нахъе чIвазе нилъ хIалтIилел
ругеб заманаялда, ГIумарицадай гьеб гьабизе кколеб? Гьеб бакъаналъухъеяли
кьурдиларев Даитбег. Гьедин гьев лъугьун хадуб цо сордо баларо дир ясалъ
гьесулъуб.
  Къададаги гIундул ругилан абулин, Даитбег, гIемер
ахIун бицинчIого, берцинаб хIалалъ абе, ахIун дудаго аскIоегун. Нилъеца
малъараб жоялъухъ гIинтIамуларел лъимал гуро гьел.
Написат тIаде ячIуна.
  Гьале, бицен гьабулаго ячIиней йигей ай.
  Щиб, Написат, цIакъ нужго нужеего гIурал гIадамал,
гъоркье-тIадениги раккуларел?
  Яккизего щвечIоха, гьаний чIван, доя чIван хутIана. Хирач
хваралдаса дозул рукъалъулги тохал гьабизе ккана. ГIумариеги къватIи-
рокъоса тIаде вачIунев чи камичIо. КIиябго рукъалъул ургъелги гьабизе ккун,
гьесиеги чIезего щвечIо.
  Валлагь, Написат, мунин гIадалай абун вукIана дун, мун
кIочон тарав гIабдал вукIун вуго ГIумарги. Гьаб нижеда лъураб цIарги,
нижер боцIуда гъураб цIаги бихьуларогойищ нужеда бугеб? Щвараб гIор
гIадин тIаде гIунтIулеб бугеб колхозищ нужеда бихьулареб? Класс гьечIеб
жамгIия-тилан ахIи балеб бугеб хIукуматищ нужеда рагIулареб? Нужеего
щолел гIиялжалги ратIа гьарун рукIинчIого, рачун ГIалида цере гьелги гъун,
275
гьесул гъийинги кванан, парахат хIалтIизе хиялищ нужер бугеб? ЧIахъун
тагиха нужер бетIер, балагьизин гьанж абун Даитбег тIаде вахъун цо
тирула).
  Лъалароха, дир яс Написат, даим нужер ургъалида
вукIунаха ав. Жиндаго бугеб къварилъи ас бицунароха, нужер гурони.
Кинниги инсул васиятги букIиндал ватилаха ГIумарги чIун. Гьаниб
рехсеялъе батила, нолъ макьилъ вуго эв пакъир цеве тIамулев, цIакъ жинцаго
гьабураб васияталдаги пашманлъун, лъималазул аманат Даитбегиде гьабулев.
  Гьебгущинаб жо ГIумарида щиб лъалеб? НекIого щай
нужеца дида эб абичIеб? Дица абила ГIумарида эб. Эв батIаго колхоз хирияв
чийищ?
Написат уна.Султанбег вачIуна.
  ВачIа, вачIа, Султанбег, кигIан лъикI ккана, гьал цо
кагътал ратIа гьаризе лъаларого вукIанин дун.
Столалда нахъа гIодовги чIезавун, цо танг кагътазул лъола Султанбегида
цебе.
  Воре, гьудул Даитбег, гьаб буго гьанал заготовкаялъе
кьураб боцIул кагъат... Гьаб буго квасул заготовкаялъул лист... Гьаб буго
кресткомалде кьурал ракьазул справка... Гьаб буго культсбор... Гьаб буго
налог страх... самообложение... Гьаб буго Хучбарида гъорлъ ругел рахчарал
чахъабазул список... Гьаб буго Бакъда-Гьамуши ругел нужерго найил
тIулбузул кагъат... Гьаб буго беднацки группаялъ мун вацIцIун кьураб
справка... Гьаб буго жамагIаталъ мун мискинчийилан кьураб протокол... Гьал
цо кагътал руго щибго жоги хъвачIел, советалъул штампалги печатги чIварал
кагътал, — бокьараб хъвазе бегьила гьазда. — ГьалгIаги кин духъе щварал?
  Росулъан ишни, Султанбег, СалихIилас жергъен гIадин
276
рекъезе гьабун бугоан дица. Дие захIматаб гьакинух буго финотдел. Гьеб
бакI кьолозе кIвани, нухда кколаан дир иш. Цо хьон-нахалъул хъабагIагидай
заведующиясе ккезе гьабилеб, дида лъаларо.
  Дидани кIвечIо гьесие жо баккизе. ЦIакъ
босуларевилан абулев чи вугоха, Даитбег, гьев.
  Жинцаго босичIони, хъизаналъ босила. Нилъедаго кьезе
лъаларого гурони, кьураб жо босуларев чиго ватуларо дида. Гъозул мадугъал
Залму йиго нижер цIакъ божарай жаниса чIужу: гъолъухъе кьезе хиял буго
дир.
  Лъаларо, гьел гьоркьохъабаца лъугIизе гьабуна
нижерни букIараб жо.
  Дун Залмуда божарав вуго, жеги гьелъул ламарт бихьичIо
нижеда.
  Я, вац Даитбег, гьадин бикьизе нужее гьаб хьон-
нахгIаги киса щолеб?
  Доб кресткомалде ун букIараб кIудияб хур гьечIищ? Доб
кьун буго аз, бищун язихъав, хъизан кIудияв чилъидал, Лабазание. Эс
жиндиего хIалаллъиялъе щибаб соналъ жаниса бачIараб жоялъул бащадаб
нижее кьола. Исана хьон бекьун букIана. ЛъикIго жоги бачIун, бащадаб
жинцаго хIинеги хIун, къачIан кьуна хIалчIахъадица. Нахул рахъ
Райгьанатида бицинабе.
  Нах бичун босулаха, вац, нижеца, тIокIаб бакIалдаса
нижее эб кин щвелеб?
  Райгьанат вацасда божулей гьечIо. Ца таралъ мегIер
толилан ятилаха ай. Нахги, вац Султанбег, доб гамушги кIиябго гIакаги,
бичунилан гIадамаздаги абун, гIахьал хIисабалда хIалтIизе гьарулел руго.
Гьездаса хъус-кIутI камуларо.
  Я, гъарим Даитбег, нилъее гьаб балагь гьабурал чагIи
лъугьана гьадав цеве вукIарав пирсидателги досул секретарги. Гьадазе щиб
макру гьабилебали ургъизе ккун руго нилъ.
277
  Дида лъала дозие гьабулеб жо. Дун цевего ургъун вуго
элъие. ЦIакъ лъикI ккана жакъа дуца ракIалдещвезаби. Нилъеца хъвазе ккола
гьадав секретарасул цIаралда пирсидателасул чIужуялъухъе цо гьадинаб
кагъат: «Дуца бицараб рагIиялдаги божун, мун гьесулъуса къватIие лъу-
гьиналъухъ валагьун вуго дун. Дуца гьабулеб жоялъул жаваб кье дихъе
хехго. Васалам». Гьеб кагъатги ккезе гьабизе буго нилъеца щиб хIилла
гьабунги пирсидателасухъе. Гьеб мехалъ ралагьила нилъ дозул букIунеб
гизмаялде.
  Валлагь, битIун буго. ГьабсагIат хъвала дица гьеб
кагъат.
Кагъат хъвалев Султанбег вугеб заманалда, тIаде лъугьун вачIун, Мусалав
аскIов эхетула.
  Яхъа, Райгьанат, гьасие чед кье, гьениса босун.
Чедги хIанчIулаго, Мусалав гортIа гIодов чIола...
Л Ъ А Б А Б И Л Е Б К А Р Т И Н А
...   Дун йикIана, Албурица бичани, гьудусул хIама босун
лъикI гуродай абун.
  Валлагь, квешги гуро. Колхозалдеги босулеб рагIуларо
хIама. Къинлъизе жалазухъги кьезе бегьула гьес гьеб.
  Лъаларо, дида гьедин ккун букIана, хIал лъалеб жоги
бугин гьудусул гьудуб, живго кIиго багьа гьечIев чиги ватилин дов абун.
  Вахъа, АхIмад, инсуца ахIулев вугилан абе Албурида.
Щайдай абун цIехани, цосина хъизаналъ нуха гьецIо лъезецин гурин,
лъаларилан абе.
278
АхIмад ун, Албуриги вачун вачIуна.
  Гьанже, вац Албури, ракIалда бугеб жо бицинчIогойила
нухъа чIегIерлъараб абун букIуна. Нижее къваригIун буго гIияда хадуб
ханжу-квар баччизе цо хIама. Дур бугилан гьалъги абидал, ахIулев вукIана
мун.
  ХIамани бугоха, вац ГIумар, дир, амма бичизе кIолеб хIама
гьечIоха.
  Гьа, гьанже хабар тун, нижее гьебги кьун вукIа.
  Нужее талихI кьеги, цоги жо щиб гьараниги кIваричIин,
гьеб жо дида абуге.
  Бичейилан абураб биче, босейилан абураб босеян букIунин,
Албури, мун бокьаралъуса хIама щолев чи вугин, нижее гьебги бичун вукIа.
  ХIамащинаб жо цо букIунароха, ГIумар.
  Те, ГIумар, жибго. Мадугьалихъ вукIаниги, гьадигIан
дарамалъе къвакIарав чи вукIин лъачIо Албури.
  Написатидаги цIакъ мекъи бихьулеб бугин, босе, вац
ГIумар, щиб кьолеб дуцаяли. Цо хIама гурищ гьеб, хадубхъуд.
  Нижер къинлъизе жал рукIанаха, Албури, чан жо дуца
абулебали, дурго багьа чIвайха, вац.
  Колхоз-гьалмагълъи абун, гьел гIиялжалазде рокьи гьечIеб
заманги бугоха аб, кин букIаниги гьанже дир кIалдиса ана эб бичилилан,
анлъго къинлъизе жогIаги кьеха, вац.
  РагIулищ, Написат, щиб гьанжеги гьасда бицунеб? Дида
ракIалде ккун букIана щуго гIелилан.
  КIиго багьа нилъеда жаниб рекъоларо, ГIумар.
Анлъгоялдеги учузги буго, букIаниги гьелда дарам гьабила нилъеца, цо
хIалал гьабунги тела, гIелищ гьанже? Гьедин бегьичIони, чIобогоги баче.
  Босе, ГIумар, тIокIаб кIалъазе бакI гьечIо.
279
Бицанихъе кIиязго даранги гьабун, мугъал рехула.
1935
280
Г Е Н У Б К Ъ В А Р И Л Ъ У Х Ъ
Т I O Ц Е Б Е С Е Б К А Р Т И Н А
Пардав рагьарабго, бихьизе буго гендерил кIкIалахъ ГъазимухIамадил
хIужраги гьелда цебе гьабураб шулалъиги. Гьенир данделъиялда 15 гIанав
чиги. Гьезда гьоркьор рукIун руго: ГъазимухIамад-имам, Шамил, Xарахьиса
ГIалихIажияв, Генуса МухIамадсултан, ГъазимухIамадил эбелалъухъан
вацгIал, Ханав МухIуч ва гьел гурелги, Инхоса НурмухIамад, гIалимчи
ХIариколоса СагIид, Къудукьа муфти МухIамад, гьел гурелги.
  Хириял вацал! Цо къо – нилъер буго, цо къо –
чияр буго. Жакъа къо тушманасул букIине бегьила нилъеда тIад. Жакъа
салдар жиндир бугеб къуват-щавкъгун вачIун, нилъер 600 гIанасев
гьалмагъасулги гьале гьал анцIила щугогIан чи хутIанагури. Кире гьел арал?
Гьел ана хвалдаса хIинкъун лъутун. Ва амма нужеда лъан букIаха — гьел
хвалдаса кинго рорчIизе гьечIо. Рагъда хвечIони, жидерго бусаданиги хвезе
руго, Гьанже нилъеца гьабилеб жо буго къваригIун.
  Гьабулеб жо дуда лъала, бетIерчIахъад! Ниж дуда
хадур руго.
  Дида гьадинаб жо лъикI бихьула: жакъа
тушманасда данде чIезе къуват нилъер гьечIо. Цо къо – нилъер, цо къо – чияр
абун биценги буго. Нилъ хIужраялде жанире лъугьун рагъун лъикI. Амма
Шамил гьаниса нахъе ин берцин бихьула дида. Гьав нилъер Дагъистаналъе
къвари-гIарав вуго.
  Шамилидаса жидерго росу цIунун хвезе рекъарав чи дида
лъаларо. Дунги нужеда цадахъ хвезе вуго. Амма гьаб хIужраялъуб цIа ккани,
цIакъ хIинкъи буго. Гьаниб гIемераб гулла-хер бугелъул.
Гьанже киналго хIужраялъуре лъугьуна. Тушманасул къуваталъ сверун
281
ккун кверде ахIула. Гьел рачIунаро. Ахиралда, хIужраялъул тIохде рахун,
тIох борлъун хучдул жанире регьизе лъугьуна. Жанисан речIчIараб жоялъ
иргаялда ккезе гьарула. Ахиралда «Ла хIавла ва ла къувата» абун
ГъазимухIамад-имам, бахъун хъатикь ккун хвалченгун, къватIиве кIанцIун
вачIуна. ХIужраялъул кIалтIасан кIиябго рахъалъ тушманасул солдатазул
туманкIалгун халатаб кьер букIуна цебе. Гьеб кьерда жанисан кьабелаго
вачIунев имам, гIемерго кватIичIого, гIодов ккола. Гьесдаго хадув цун гьесул
вацгIал МухIамадсултанги гьединго вачIуна. Гьевги ворчIуларо. Цинги
XIариколоса СагIид, Инхоса НурмухIамад-хIажи, Къудукьа НурмухIамад,
Харахьиса ГIалихIажи, цо-цоккун кIанцIун рачIун чIвачIвала. ГIалихIажияв
— гIодов ккарав чи хъат цIураб ракь речIулев вукIуна, «гьаби» «малгIунал»
«тушбаби» — абун ахIулебги букIуна. Шамилие, ахиралда гIадин ккун,
кIалтIа чагIи рукIун, нух щоларо. Гьанже вачIуна Шамил, гурун кIиябго
гъежгун, рачлихъ чухъил кунчIчIелалги рахъун, хъатикь хвалченги ккун,
кIудияб манзилалъ кIанцIун. Цин-цияб рахъалдехун вуссун кьабелаго, гьезул
кьурдул рихх-риххизе гьарула. Жиндаго гIемерал ругъналги щола. Ахиралда
цо солдатас, каранда хечги тункун, чIезавула. Гьебмехалъ, хвалчен
гIунтIичIого, жиндирго квералъ каранда гьесул хечги къазе гьабун, лъикI
гIагарги гьавун, хьвагIараб хвалчаца гьесул габур къотIула, Шамилги ворчIун
уна. Гьесдаги хадув цун, цоги гьезул будунги ворчIула. КIиявго, дагьаб
манзилалъ рилълъун, гIодор ккола. Тушманзабиги Генуб росулъе лъугьуна.
Дагьаб мехалдасан Шамилица, ГъазимухIамадида аскIовеги вачIун,
гьесдехун абула:
  Мун хвараб мехалъ гIодулареб къо бачIанаха,
ГъазимухIамад! Вореха, дун лъутун ворчIанилан гIайиб гьабугеха. Бичас
биччани, нужер къисас босизе буго дица...
Гьадин абулаго, пардав къала... Нахъеги рагьун, кинабго гьалмагълъи
цебе чIун, хъат кьабула.
282
К I И А Б И Л Е Б К А Р Т И Н А
Пардав рагьарабго, рихьизе руго цо гIадатияб рокъор гендерил росдал
бегавулги, гьезул дибирги, цо-кIиго гьалмагъги Шамилил хIакъалъулъ гара-
чIварун.
  Гьав Шамилица гьабулеб хIалтIи кинаб жолъун дуца
рикIкIунеб?
  Халкъалда лъикIаб-квешаб малъулев чийилин чIун вугоха эв.
Дида лъаларо.
  ЛъикIабги квешабги халкъалда малъизе гурищ мун тун
вугев гьанив, рукъалдаса къалиги бан. Дуе мутIигIлъуларев чи ккани, гьесие
гIадлу гьабизе хIакимзабаз дунги тун вугев. Шамилил хIалтIи щиб, нилъеда
гьоркьове лъугьине ккани?
  Шамилица гьабулеб жо дида аскIоб битIахъе гъалмагъир
буго. Дида лъаларо щиб жо къваригIун гьев вугев.
  Дида лъала. Шамилие къваригIун буго, ГъазимухIамадил
ирсги босун, гьаб гендерил росу бахъизе. Гьесда чIайин абизе ккун буго
нилъеца. ЧIечIони дица гьабила гьесие гьабулеб жо.
  Дида лъаларо. Цо сордоялъги ГIалимирзал бакIалда гвай бан
цIоросаролъ чIучIунел рукIарал васалги, бахъун ханжаргун тIаде кIанцIун,
Шамилица минатахъ риххизарун ратана. Тана живго. Цоги сардилъ,
годекIанир моцIрол канлъухъе квас самулел рукIарал руччабазул руккелги
бихIизабун, гьезулгун хабар-кIалалда вукIарав Нурасул Ибрагьим,
гьададинав херав ва гIажизав чи, кодосаги бахъун жиндирго гIансица вухун
ватана. Гьеб гуребги чан бегьулареб жо гьес гьабулеб бугеб!
  Гьединаб хIалтIи гьабураб мехалъ дуца гIадлуялде ахIун
вукIаравани, жакъа нилъее Шамилица гъоб иш гьабилароан. Бихьулищ дуда?
Мун, росдал къадиясул хIал лъачIебани, дур ишалде гьоркьове Шамил
283
лъугьине вукIинчIо.
 ццинги бахъун). Дир хIал лъан гурев Шамил вугев. Нужер,
гендерил хIал лъанин вугев. Гьаб жамагIаталда лъала: Нурасул Ибрагьимида
кьабунилан, дица къоло щуго тIил кьабуна Шамилида тагIзиралъе. Дир
бакIалда цо генусев вукIаравани, кIвелаандай гьеб хIалтIи гьабизе?
  ХIур тамахалъуб хIама гебергулебилан абула. Амма цо
ичIго-анцIго чи Шамилица вухунилан, киналго генал гьесде гъоркье
араллъун рикIкIунге дуца. Дида щайха гьес цо рагIи абулареб? Жиндиего
гьабулеб жо лъалелъул!
 велъулаго). Гьедин батани, дуца щай, чIороха, эв
чIезавуларев, дида гIайиб гьабулеб вукIинчIого. Диралдаса дур жакъа
къуватги цIикIкIараб бугин.
 тIадеги вахъун, хъвагIулаго квергун). Валлагьи, живго
цIертIа хIама гIадин чIезавила дица гьев. Гьанже гурищ бихьизе бугеб.
  Гьанже, къучIби бакIлъараб мехалъ, гьардухъаби
гIадин, нужго нужелъго къацандулел рукIинчIого, гьанивеги ахIун, берцинго
Шамилида гьарун лъикI нилъеца, гьеб гъалмагьирги тун чIайилан.
  БитIараб буго ГIалимирзал рагIи. Хехаб лъар
ралъдахъе щоларилан абула. Шамил ахIизе гьав вас витIун лъикI. Нижеца
абила эсда абизе кколеб жо.
  ЛъикI буго. Нужехъги гьес гIинтIамичIони, гьеб мехалъ
дида гIайиб теха нужеца...
284
Ш А М И Л Щ О Б О Т И В
(АхIулгохIдаса хадуб)
Пардав рагьарабго, бихьизе буго цо гIадатияб рукъги, гьенир жанир
АхIулгохIдаса рорчIун рачIарал Шамилги гьесул гьал хадур рехсарал
гьалмагъзабиги: Хунзахъа Ахъбердил МухIамад, ГIандиса Гъазияв,
ГIуркIачIиса Муртазаласул МухIамад, Балахьуниса Муса, ГьоцIалъа
Худанатил МухIамад, Гьарадирихъа НургIали, имамасул цадахъчи Юнус,
эсул хъулухъчи СалихI, эсул катиб ГIабдулхIалим — жидерго ярагъ
бацIцIунел, къачIалел. Гьезда гьоркьор лъабгоял ругъназда чIорто бухьарал
рукIуна.
II  Унго, течIоха нужеца дун гьадал АхIулгохIда хутIарал
гьалмагъзабазда цадахъ гъазаваталда хвезе! Щиб канлъиха гьанже нилъеда
бихьизе бугеб, сахалщинал бахIарзалги ратIалъун! Лъица гьанже нилъехъ
гIин-бер тIамилеб? (Угьун биччан, гIодовеги къулун, пашманлъи загъир
гъабула).
  Гьалмагъзабазда цадахъ хвеялдаса гьезул къисасги
босун хвей лъикI. Жеги дуца хвалде нуцIа рагьуге. Нилъеца гIемер иш
гьабизе буго, имам, дур бетIер чIахъаяв.
  Ахъбердиласул рагIиялда дунги рекъола. Цо
къо нилъер, цо къо чиярилан гурищ абулеб? Кидаго ролъул чед нилъей
букIинаро, дуца сабру гьабе, мун нижедалъун кьуйид гьавеяв имам.
  Кьерхахъе зобги, рещтIахъе боги букIунарилан
абула, битIараб буго нужеца бицунеб жо. Амма цадахъ къуват гьечIого
вагъулев чи — живго жинцаго чIвалев чийилан абиги бугелъул — бохъ
балагьун, чохъ балагьун хIалтIизе ккелин ккола дида.
  БитIараб буго, жеги нилъер хьул къотIиларо. Амма,
Муртазалас абухъего, гьабсагIат хвалчен бахъизеги бегьиларо, гьаб нилъ
285
жанир ругеб халкъалъул пикруги кинаб бугоян балагьун, цо бегьараб жо
гьабила нилъеца, нуж паракъат нужерго ишалде русса.
Шамил жиндирго хIужраялъуве лъугьун уна. Гьалмагъзабиги къватIир
ун, цо хъаравул хутIула. Заманалдасан тIаде цо чIужугIадан ячIуна.
 хъваравуласдехун). Имам Шамил кив вугев?
  Щай дуй гьев?
  Дир гьаризе жо буго гьесда, кив гьев вугев, бице?
  Имам регIун гьечIин, метер ячIа.
  Метер ячIине дий рес букIунаро, бице дида имам
вугеб бакI.
Гьезул гара-чIвари рагIун, имам къватIиве ваккула.
  Щиб, яц, дуе къваригIараб?
  Дун йиго, дур бетIер чIахъаяв имам, ЧIикIаса
гIадан. ГIазизай буго дида цIарги. Дун йиго гьаний цо пуланав чиясе йичун,
гьес лагълъиялъе ккун. Дун ячIун йиго духъе, гьаб зулмуялдаса хвасар
гьайилародай абун, дуде хьулалъ.
  Жакъа дуй гьабизе кумек дир гьечIо.
Пашманго Шамил хIужраялъуве уна, дагьайги пашманго, «вай, дун
хекко хваги» — янги абулаго, айги уна. ГIемер мех бахъичIого, гордухъан
къватIиве ваккун вукIарав хъаравулас, вортун вачIун, Шамилида бицуна.
  ГьабсагIат нилъеде ячIун йикIарай чIужугIадан ина йиго
цо гIадамаз юхулаго ячун, «вай, бусурманчиго гъечIевищилан» ахIи балаго.
Шамил вортун ун гордухъан валагьула, цинги хIужраялъувеги ун, ба-
286
хъун хъатикь ханжарги ккун, «лахIавлавала къувату иллабилагь» абун,
вортун арас цо чиги лъукъун, кодоса гьей чIужуги яхъун, вачIуна. Гьанже
рачIун гIемер чи данделъула, гьелъул хIакъалъулъ хъуй-хъай гьабула.
 Шамилил гъобол). Дир кIудияв Шамил, гьей гIаданалъе
гIоло 150 гъуруш буго дир гъоркьлъун, гьеб гIарац кьечIого гIоларо дие.
  Лъица гьеб кьезе кколеб?
  Йичун гьейгун кьезе ккеларишха?
 ццинги бахъун). Мун нечоларев щай гьеб рагIи бицине?
ГIадамал ричизе бегьулареблъи лъаларищ нужеда?
ШагIбан кIкIвелизеги гьавун чIола.
  Ле, мун гьобол вукIиналда жанисан вацас
таниги, дица тезе гьечIо гьей гIадан йичичIого.
  Мунищ гьал гIадамал ричулев чи? (Бахъун ханжаргун
вортула, риххун ккун киналго къватIире лъутула).
Гьелдаса хадуб изнуялдалъун тIаде лъугьун рачIуна цо куц-бегI бугел
херал гIадамаздасан 8-9 гIанав бихьинчиги 3 чIужугIаданги. Гьезда гьоркьор
рукIуна Даргъиса ЖаватIанги ЦIамутуриса ШугIайбги – Чачаналда жанир
машгьурал бахIарзал.
 гъикъа-бакъари лъугIун хадуб). Ниж цIакъ пашманал
руго, дур бетIер чIахъаяв имам, дуйги дур гьалмагълъиялъеги АхIулгохIда
ккараб кIудияб къварилъиялдаса.
  Щиб гьабилеб, вацал, рагъалъ вас гьавуларинлъидал нилъер
аби бугеб. Ккана нижер гьединаб хIалтIи.
  Дуца гьелъул щибго ургъел гьабуге, мун чIаго таяв имам.
Дур рагъухъабазул гьенир лъабнусго чи чIван ватани, дуй ратизе руго гьезул
287
бакIалда гьанир лъабазаридаса цIикIкIарал дур хьолбохъ чIезе бахIарзал.
  Нижги, хирияв Шамил, щиб жо дуца тIадкъаниги, дур
кваранаб кверлъун чIезе руго.
  Баркала, бахIарзал, талихI-рохалида хутIаги. Дунилан абуни
гьабсагIаталда жанив цIакъ ракI гьечIого вуго, гьаб ишги чIалгIун буго,
гIадамаздаги рихун вуго, хияна
гьечIев чиги цIакъ къанагIат гурони ватулев гьечIо. Гьанже цо хъвараб жо
батилебин нилъеда.
  ГIенекке, дуй гIумру батаяв, дир вас. Жакъа, бищун
къваригIараб къоялъ, къочIоде гIебу гIадин ккун вуго мун нижеде тIаде. Дуца
нижер иш гIадахъ босичIого рес гьечIо.
  Щиб жо, кIудиявчи, нужеде бачIун бугеб, гьедигIан дун
къваригIараб?
  Нижеда рагIизабун буго, дир вас, тушманас щибаб
рукъалдаса цо-цо гъурущ ва щибаб анцIго цIаракиялда гьоркьоса цо-цо
туманкI. Гьелда тIадеги абулеб буго, дир вас, щибай анцIго чIужугIаданалда
жаниса цо-цо тIажу. Хъвараб жо батилиланги абун, дуца гьаб иш нахъбахъун
тезе рес гьечIо, дадал.
  ЦIар щиб, кIудиявчи, дур?
  Саду буго, дир вас.
  ГIенеккея, дир эмен Саду. Гьеб туманкIги, тIажуги, гьелда
релъарабги бичун босаниги щолеб жо буго. Гьал гIадамалилан абуни, цин
хун, хадур рахъинаризе захIматал чагIи... Гьеб рагъ-кьалги гьабичIого,
тушманас абураб жоги кьун, паракъат чIун лъикI гуродай нилъ?
  Гьелдаса хадуб хвечIого хутIиладай нилъ?
  Нилъерго бусада хвелел ратилаха, Саду.
  КIицIул хвезе бокьун гьечIоха, дур бетIер чIахъаяв.
 гIансидеги егун, имамасда цее чIун). Дуе гIумру
щвеяв дир вас, дун бегьиларищ цо кIалъазе?
  КIалъай, эбел, кIалъай.
288
  Жакъа тушманасул зулмуялда данде къеркьелаго
хварав чи хварав гуро, бетIерчIахъад. Хвел буго нижее анкьлъимадул
лъималалъа тIаса унареб, рогьояб хвел, тушманас тIадкъалеб бугеб гьаб
кIудияб гьирги баччун холел ругони.
  Бихьиназул кумек дуй гIолеб гьечIони, киналго
руччаби хIадурал руго дуда цере хвезе. Чара-гIамал гьечIоха, эбелхвад, жакъа
дуца нижее цебехъанлъи гЬабичIого, гьаб нижер чохтIо-кIазазул хIурматалъе
гIологIаги. (Киназго кIазал ва тIаргъал рахъула).
  Гьел кIазалги тIаргъалги рахъизе ккеларо. ТIажал нилъеца
рахъизе руго тушманасдаса, нуж къвакIун чIани. Ва амма рагъул иш, нужеда
лъазе ккола, бигьаяб хIалтIи гуро. ГIадамалги чIвала, росабиги рухIула,
хъизаналги кIоченарула, ракъи-къечги бихьула, бухIа-цIоройги хIехьезе
ккола. ГIемерал къварилъаби руго гьелда жанир раччизе кколел. КIвеладай
нужеда гьелъие рачел къазе?
  КIвела, дадал, кIвела. КIиго балагьалде гьоркьоре ккараб
мехалъ, бигьаяб тIаса бищула. Гьел дуца абулел балагьал цIакъ бигьаял жал
руго, жакъа тушманас нижеда тIадкъалеб бугеб ишалде данде ккун.
  ГIеладай нужер ичIго-анцIго чияс гьабураб къотIи мича-
хичазул халкъалъе?
  Хирияв имам! Ниж нижерго рахъалдасан кIалъалел гIадамал
гуро. Ниж руго халкъалъул гьари духъе босун ритIарал вакилзаби. Гьале
шалиязул вакил. Гьале киримчиказул вакил. Гьале веданисезул вакил. Гьале
бисянисезул вакил. Гьале гIавухъазул вакил. Гьале кIехиязул вакил. Гьале
курчулисезул вакил... (Садуца квер ккун рачун, цо-цо ккун Шамилида цере
чIезарула. Киназго рахъун Шамилихъе вакил-кагъталги къола, гьесда цере
пачаясул рахъалдасан жидее къурал шапакъаталги гъурун рала).
  Гьав ШугIайбги Жаватханги гьанирги тун, нуж ине бегьила
гьанже. Вилълъа, СалихI, Ахъбердил МухIамадидаги Ташав ХIажидаги
жанире рачIаян абе. Муртазалав ватани, гьесдаги абе.
289
Садул къокъа уна, Ахъбердиласул къокъа бачIуна.
  Гьав Садуцаги гьалмагъзабацаги бицунеб жо щиб жойилан
дуца толеб, Жаватхан?
  БитIараб жо буго, имам.
  Уйищ, ЩугIайб? Дуцаги абулищ гьедин?
  Жакъа тушманасда бахъараб цциналъ кинабго халкъалъул
чорхолъ бугеб би гьалдолеб буго, мун чIаго таяв Шамил, шаклъуге мун
гьезда.
  Нужго кIиясулго пикру кинаб бугеб?
  Дуца бице, ЩугIайб.
  Нижеца дуда цебеги абуна, имам: ниж дур кваранаб
кверлъун чIезе руго, кигIан дуй къваригIаниги, аскар-сурсатги чIезабизе
буго.
  Гьеб хIалтIи бичIчIана нилъеда. Гьанже къваригIун буго
рагъуй хIадурлъи кинаб къагIидаялъ гьабун лъикIали, гьелъие ургъизе.
  Гьелъулги устар мун вуго, бетIерчIахъад. Ниж дуда
лъикI бихьаралда хадур руго.
  Дида ракIалда буго, гьаб улкаялъул ункъо бутIаги гьабун,
щибаб бутIаялда цо-цо бетIер тун лъикIилан. Нужеда кин бихьулеб?
  ГIемер лъикI букIина. Гьедин гьабичIони, кинабго
улкаялда жаниб цадахъ хIалтIи гьабизе нилъее заманги гIеларо, тушман
гIагарлъун вуго.
  Гьадин гьабуни киндай букIина: тIоцебесеб бутIа — КIехи,
гьениб гьабулеб иш Ахъбердиласда тIадкъазе. КIиабилеб бутIа — Керемчик,
гьениб гьабулеб иш ШугIайбида тIадкъазе. Лъабабилеб бутIа — Курчулиб,
гьениб гьабулеб иш Жаватханида тIадкъазе; ункъабилеб бутIа — ГIавухъ,
гьениб гьабулеб иш Ташав ХIажида тIадкъазе.
  Разиял руго, бетIерчIахъад. Нижеца гьабизе кколеб жо
щиб?
290
  Нужеца халкъ ахIила, хIеренго, берцинго бицун, нилъги,
нилъер агьлуги, нилъер намусги, нилъер ихтиярги теларилан вачIунев
тушманасде данде цо кверлъун чIеялде. Гьез гьеб къабул гьабуни, жидедаго
жаниса анцIил бутIрул, нусил бутIрул, наибзаби, муфтизаби рищун, лъикIаб
тадбир гьабизе ккела. Низамиял ишал малъизе Муртазаласдаги тIадкъазе
ккела. Амма цо буго гьабичIого чара гьечIеб захIматаб иш. Тушман жанив
рещтIунел гIадал шагьаралги рухIун, гьениса халкъ къватIибе гочинабичIого
гIоларо.
  Нилъер халкъалъул гьаб ишалда разилъуларев чи
щивго вукIинароан, дир хIинкъи буго гьадав Гъубашилан абулев чияс
гьабилин гьалда жаниб цо гъалмагъирилан.
  Валлагь, дирги божи гьечIо гьев чиясда. Квешав
мунапикъ вуго.
  Гъубаш абулев нужеца?
  Гъубашилан вуго гьенив цо квешав питначи, гIадамал
чIван, гьезул боцIи бахъун, цIакъ пасалъиялда хьвадулев гъачагъ. Нолъги, цо
нухлулавги чIван, гьесул чу-ярагъги бахъун рагIула гьес.
  Кив гьев вугев?
  Жакъаги вихьана дида гьев гьанив, годикIанив гIодов
чIун, бохалде бохги бахинабун, гIадамазе хIинкъи кьолев.
  Гьанив ахIун вачIинародай гьев?
  ВачIинин абун кколаро, цIакъ чIухIарав чи вуго.
  ЧIухIарав вукIиналъин дов вачIунев. АхIизе вуго, цо
бихьизего.
  Вилълъа, ШугIайб, цо чи гьечIищ гьесда хадув витIизеян
балагье. (ШугIайб ун вачIуна).
  Нужеца тарав щай, Жаватхан, гьев питначи мискинзабазда
зулму гьабизе? Гьесие цо цIураб жо кьезе кIоларогонищ нуж рукIарал?
  Нижер гIайиб буго, имам. Кинниги питнаялда хIинкъун
хутIана.
291
  Питна щиб букIунеб цо чиясул?
  Живго цо вугониги, торгIо кколел чагIи гIемерал руго
гьесул. Амма бокьун гуребха, хIинкъун.
Мал бан нуцIаги рагьун, кьурулаго михъалгун, базе тIагъурги гьабун,
къвалакь цояб кверги чIван, цеве чIола Гъубаш.
  Лъица дун ахIулев?
  Мунищ гьал гIадамал гъурулев питнадулав?
  Дур хъулухъ щиб дида гьеб цIехезе?
  Вилълъа, СалихI, бахъе гьесдаса ярагъ.
 велъулаго). Мун вачIа, ле, бахъизе.
СалихI тIад речIчIула, гъежги ккун Гъубашица довегIан рехула.
Муртазалав речIчIула, гьесулги пиша рекъезе толаро. Имам хутIизегIан
киналго тIаделъула, ва амма анкьго чи тIаделъун вугелъул, бох ккун гурони
гIодов тIамизе кIоларо.
  Мугъзада нахъе квералги рухьун, кIиябго берги бахъун,
нахъарокъове рехе, радаллъагIан кIалтIа хъаравулги те, цинги балагьилин
нилъ питначиясухъ.
Имамас абухъе, нахъарокъове гьевги рехун, кIалтIа хъаравулги
чIезавун, гьел уна, имамги хIужраялъуве лъугьуна. Хъаравул хисун ирга
гьабизе лъабго чи тIадеги вачIуна, Жаватханица ритIун. Жидерго буртабиги
гъоркь тIамун, регун гьел гара-чIваризе лъугьуна.
1   Гьав чи бергьун кутакав бахIарчи ватизе ккола, гьас
гурони Гъубашил хIос хъуризабичIо.
2   Гьединав гьечIевани, халкъалъ вищун имамлъунищ ав
292
толев вукIарав?
3   ЦIакъ бергьараб гIадлуялъул чиги ватизе вуго гьав,
кинабго халкъ мутIигIаб буго гьасие.
1   Гьайгьай! БихьичIищ нужеда жакъа гъос гьабураб
хIалтIи. Цо мискинчIужу сабаблъун жиндирго гьоболги гьоболасул вацги
чIвазе зарра хутIанагури.
3   Гьелдасаги кIудияб гьечIищ, гьададигIан гIадан
жойиде гьабуларев ГIумахан, гIадалъ хвалченги бан, кодоса дой гIаданги
яхъун танагури.
2   Гъубашица росал чIварал лъудби, лъимал чIварал эбел-
эмен кигIандай гьанже рохила?
3   Валлагь, кинабго халкъ бохила. Рохунги руго гьав
вачIиналдаса. Бихьуларищ нужеда жакъа кинабниги нилъер улкаялъул
вакилзабиги рачIун, асулгун гьабураб къотIи.
2   Кинаб къотIидай?
3   Тушманасулгун рагъ гьабизе.
2   Рагъилия? ВахI, гьеб щиб квешаб хабар? Нилъе-
нилъедеги щвеладай, гъарин, гьелъул ирга?
3   Сундул ирга, чIу?
2   Рагъулха.
3   Гьасухъ балагье, чIу! Гьанже, вагьичIого, тушманасе
чIужуялъул шарбалги кьун, чIезе хиялищ дур? Вай, мун эбелалда цеве лъеяв!
1   Радал рахъун рохьореги ине кколелъул, кьижун лъикI,
гьалмагъзаби.
Ричун квералгун, кIанцIун вачIун, Гъубащ хъаравуласда тIад речIчIула.
ГIодов гьевги тIамун, тIаса ханжар бахъула. Нахъиял хъаравулзабиги, риххун
ккун, къватIире лъутун уна.
  Гьанже лъалагури магIаруласул хIал! Кив гьав вугев, вахъа
293
тIаде!
Шамил, гьеб хъуялъухъе вахъун, кодоб щибго ярагъги гьечIого,
вачIуна. РечIчIун тIадгун, Гъубашил ханжар ккураб кверги ккун, хурхуна.
Гьеб квер кквезе кутак гIоларого, Шамилида анкьго-микьгогIанасел гIисинал
ругънал щола.
  Дун гьав чияс чIвалев вуго, дида кодоб ярагъги гъечIо.
ГьечIевищ кумекалъе чиго?
  Мун щай ахдолев, лъикIав бахIарчи?
  Мун гIадав хIамица чIван, чIалгIаде хвезе бокьун гьечIо.
БахIарчилъи лъазе бокьани, ханжар гIодоб лъе.
Шамилил гьобол ШагIбан вортун вачIун тIад хурхуна, Гъубашица
тункараб жоялъ чехьги бихъун, гьеб бакIалда ккун хола. Хадувго цун МагIаш
абулев Шамилил божарав чи вачIуна. Гьевги ханжар тункун ккезавула. Халат
заманалъ къеркьолаго, Гъубаш Шамилида гъоркье ккола. Амма ханжар
ккураб квер кинго биччазабизе кIоларо. ТIаде вачIарав Шагьадаса Зирарица,
Шамилил амруялдалъун килщалги къотIун, ханжар Шамилихъе кьола.
Шамилица Гъубашил къваригIел тIубазабула.
3  Гъубашида тIадеги къулун гIинтIамун). РагIулищ, имам, гьас
абулеб жо? Кинав чи жив ватанаян гьикъейила Шамилида.
  Жиндихъни ханжарниги букIанин, нусгIанаб жо кодоб
гьечIев дун жинда кинавдай ватарав? — гьедин абе, Зирар, эсда.
Гьанже Гъубашица Шамил чIваравилан ккун, гьесул торгIокколел
чагIи рачIуна, рахъун хъатикь цIедехI тунчулги ккун, Шамилил гьалмагъзаби
тIалаб гьарун. ЧIван Гъубашги цеве лъун, гъалбацI гIадин Шамил вихьидал,
тамахлъула гьел.
294
 гъанцIараб гъве гIадин чIарал гьезухъги валагъун). Гьаб
халкъалда божун, рагъизехъин ругел нилъеда гурхIичIого, лъидаха гурхIилел
гьанже?!
Гьелдаса хадур Гъубашица васал, вацал ва росал чIван чIегIер барал
руччаби рачIун, Шамилил парталалда баула.
  Вай, нижер берзул канлъи! Вай, нижер каранзул дарман!
Дуца гурони нижедаса чIегIер бахъичIо. Дуца гурони нижер бихьиназул
къисас босичIо. (Киналго гьесул хIетI-бетIералда ккола).
П а р д а в к ъ а л а
295
БАЯНАЛ
ПЬЕСАБИ
Дагъистаналъул культураялъул тарихалъ бихьизабула инкъилабалда
цебеккун нилъер халкъазда гьоркьоб драматургия цебетIеялъе гIурал шартIал
рукIинчIолъи. Гьел шартIал тIоцебесеб иргаялда рухьарал руго
профессионалияб адабияталъул даражаялда. Лъалеб жо буго тIолго
дунялалдагоги искусство хIисабалда драматургия адабияталъул цогидал
тайпабаздаса, поэзиялдаса ва прозаялдаса, гIемерго кватIун гурони
бижичIеблъи. БитIараб буго, рукIана магIарул росабалъги гIодоса тIадего
халкъалда гьоркьор рижарал, театралъул къагIидабазда релълъарал, бакъан,
кечI, кьурди, кIалзул калам гъорлъ жубарал халкъиял хIаял ва кепал
расандаби. Амма нилъер адабият гIунтIараб профессионалияб борхалъуде
бахине гьединаб формаялъул фольклорияб гьунаралъул доб заманалда рес
букIинчIо.
Миллияб театралъул тIоцересел гIаламатал мугIрузул улкаялде раккун
руго гIурусазул, гьединго азербайжаназул ва татаразул гьунаралъул асаралда
гъоркь. Адабаияталъул ва искусствоялъул цIияб бутIа хIисабалда
Дагъистаналъул драматургиялъе ва миллияб театралъе кьучI лъурал
чагIилъун нилъеца рикIкIуна лак ва лъарагI халкъазул машгьурал
революционерал ва хъвадарухъаби Гьарун СагIидовги ЗайналгIабид
Батирмурзаевги. Гьез хъварал тIоцересел пьесаби гьезул рахьдал мацIалда
театралиял кружоказ сценаялда лъураб заман ккола инкъилабалда цересел
сонал. Абизе бегьула, Гьарун СагIидовасул «ГъалайчагIи» абураб
пьесаялдалъун байбихьанин Дагъистаналда театралияб искусствоялъ
жиндирго гIумруян.
МагIарул адабияталда жанив тIоцеве драматургияб асар хъварав чи
вукIана Багьадур Малачиханов. «МестIер» абураб цIаралда гъоркь 20-абилел
соназда басмаялде бахъараб ва театралиял кружоказда бихьизабураб гьесул
пьеса цIаларал ва гьелъухъ балагьарал гIадамал нилъер МагIарухъ
гьабсагIатги чIаго руго. Хадуб пьесаби хъвазе лъугьана Загьид ХIажиев.
ХарачIиса ХIаскъилилги Шамилилги панаяб къисаялъул бицараб Загьидил
драма магIарул росабалъ киса-кибего щвана. РакIалда буго гьелъухъ
балагьизе Хунзахъ-ГIаранибе бачIунеб букIараб «халкъул гIалам» ва
хадубккун гьелда тIасан жиб-жиб росдал годекIабахъ кколеб букIараб бахIс.
Абизе бегьула, гьебго заманалда жуванин ЦIадаса ХIамзатги
драматургиялда жаниб жиндирго адабияб махщалил хIалбихьизеян. Ва
мукIурлъизеги ккола, маг1арул машгьурав шагIир гьеб цIияб ишалде,
жиндирго ругьунаб пишаялде гIадин, гъорлъе лъугьиналъе. Театралъул
искусство гьесие цIакъ рекIее гIуна ва гIумруялъул тIарамагъадисел соназде
щвезегIан ХIамзатица гьелъулгун рекъелги биххичIо. Гьанже-гьанжеги
ракIалдещола 1934 соналда ТIолгосоюзалъул хъвадарухъабазул тIоцебесеб
съездалде Москваялдеги ун, гьениса тIадвуссун хадуб, тахшагьаралъул
КIудияб театралда жиндаго бихьараб «Иван Сусанин» абураб операялъ
гьабураб асаралъул бицун, цIигьулдерил жамагIаталдехун гьес гьабулеб
296
букIараб хIасратаб накъит.
ЦIадаса ХIамзатил хъвадарухъанлъиялъул хасал рахъал рехсон
кIалъалел гIалимзабаз бицуна байбихьудасанго гьесул кочIол асаразе
хасиятал гIаламатлъун букIанила батIи-батIиял гIадамазул сипат-сурат
якъинго цебечIезабизе лъай, гьезул тIабигIат-гIамал, жибго матIуялъусан
гIадин, загьирго бихьизабизе кIвей, хьвада-чIвади ва хабар-калам щивав
чиясул жинди-жиндир хасияталда рекъон гIуцIизе бажари. Драматургиялъул
махщалие тIадаллъун кколел гьел къагIидаби ХIамзатил гьунаралъе кидаго
мутIигIал рукIана. ЛъикI хIисаб гьабун халгьабе араб гIасруялдаго хъварал
ГIисинилги ГIалибегилги гьабзазул къисабазухъ, АхIудрахъиналъул бицун ва
ГьацIалухъесул ашбаз рехсон гьарурал, цинги хадуб росабалъ гьаби
рагъиялъул ва оцбаялъул хIакъикъат бихьизбун хъварал, ГIандиса ПатIил ва
Гьарадирихъа ГIалибегил сипатал релълъинарун херхарал ХIамзатил
шигIрабахъ. Гьел ва гIемерал цогидалги назмабазул щибаб рикIкIине бегьула
цо гьитIинабго пьеса хIисабалда. Гьезулъ нилъеда рихьула цо хасал гIадамал,
гьезул тIабигIатал, куц-бегI, бицунеб рагIи ва гьабулеб хIалтIи, ай
театралияб искусствоялъе чара гьечIел хIакъикъатал.
ГIадатлъун билълъун буго ХIамзат магIарул миллияб драматургиялъе
ва театралъе кьучI лъурав чилъун рикIкIунеб. МагIарул хъвадарухъабазда
гьоркьов тIоцебе пьеса хъварав чи вукIун гуреб,— бищунго гIемерги,
бетIералде босунги, махщалидаги адабияталъул цIияб къаг1идаялда
хIалтIарав чилъун вукIиндалин. ХIамзат вукIинчIо, цогидазги хъвалел
ругелъул, жинцаги хъвалилан, пьесаби хъвазе лъугьарав чи. РикIкIен
гIемерал гьесул пьесабазда гьоркьоб цониги гьечIо цоги батIиял авторазул
къагIидабазда релълъинабун, чияр пикрабазда ва чияр сипатазда хадув ун
гIуцIараб асар. ЧIаго вугебгIан заманаялъ течIо гьес милияб тетралъулгун
хурхен ва гьудуллъи, маг1арул театралъул коллективгун гьев хIалтIана ракI
бацIцIадго, иш лъан, цIияб искусствоялъул магIна гъваридго бичIчIун ва
гьелъул къагIидаби гIадахъ росун.
ХIамзатил архивалда ратула адабияталъул тайпа хIисабалда
драматургиялъ кколеб бакIалъул, гьелъул 6атIи-батIиял магIнабазул ва
гIуцIиялъул бицарал гъваридал пикраби ва баянал. Гьес лъикI гъорлъе ваккун
лъазабун буго, масала, гIарабиязул драмаялъул тарих. ЦIакъго кIвар кьун
хIалтIун вуго паранг театралъул кьучIал ва нухал лъазариялда тIад. Дунялада
цIар тIибитIарав Вольтерил тIахьаздаса цIалун, жиндиего гIибраталъе
рукIине хъван нахъе лъун руго маг1арул шагIирас пьеса пьесалъун рикIкIине
ккани, Европаялъул классикияб гIелмуялъ цере лъолел рукIарал тIалабал ва
тIадал шартIал — масала, пьесаялда жаниб лъугьунеб иш, гьеб лъугьунеб
бакI ва лъугьунеб заман цо букIине ккей, ай гьеб лъабабго шартI цоцаде
данде ккечIого бегьунгутIи. Гьел ккола драматургиялъул тарихалда ва
теориялда хурхарал гъваридал суалал ва нилъеца гьел рехсолел руго гIицIго
цохIо мурадалда — кигIан кIвар кьун ва мухIканго ХIамзат жиндир
пишаялде машгъуллъун вукIаравали ва кигIан камилго гьев жиндир
пьесабазда тIад хIалтIулев вукIаравали бихьизабизе.
Жиндир гIумруялда жаниб ЦIадаса ХIамзатица хъварал ва театралияб
297
сценаялда рихьизарурал пьесабазда гьоркьоб анкьгояб ккола драматургияб
рахъалъ рагIа-ракьанде щварал асарал. Гьездаго цадахъ гьаб тIехьалда
рахъулел руго, ХIамзатил, хъвазе хIисабалде росаниги, батIи-батIиял
гIиллабаздалъун хъвалаго нухда хутIарал, лъугIизаризе кIвечIого авторас
архивалда тарал къокъал асарал. Амма гьезулъги нилъеда батуларо
магIнаялъул яги пагьмуялъул рахъалъ мукъсанлъи. Гьел «гIисинал»
пьесабазги цо хасаб даражаялда баян кьола ЦIадаса ХIамзатил гьунаралъул
цереккун лъаларел рукIарал цо-цо рахъазе, кумек гьабула гьесул пикраби
гIунтIулел рукIарал бакIал ричIчIизе ва маг1арулазул, хIатта
Дагъистаналъулги драматургиялъул гьанжелъагIан букIаралдаса цIикIкIун
камилаб сурат цебечIезабизеги. Щайгурелъул гьез рес кьола драматургиялда
жаниб ХIамзатил рукIарал планазул гIатIилъи, жанрабазулгун тематикияб
рахъалъ гьесул пьесабазул букIараб гьарзалъи, миллияб театралдехун
шагIирасул букIараб божилъи ва ритIухълъи загьир гьабизе.
Гъоркьехун кьолел руго гьаб тIехьалда рахъарал ЦIадаса ХIамзатил
пьесабазе къокъал баянал.
БАЛАГЬАЛЪУЛ ГЪАМА гьум. 9). Дунялалъул боцIутIа хъантIарал,
гIарац-меседалда хадур лъугьарал гIадамаз нич-намус бичулеб ва
къарумлъиялъ гьел гъоркье рехулеб куц бихьизабулеб, тIолго дунялалъул
халкъазда гьоркьобго тIибитIараб темаялда ва сюжеталда тIад гIуцIараб
ХIамзатил гьаб пьеса хъвараб соналдаго Авар театралъги магIарул росабазул
художественнияб хIаракатчилъиялъул коллективазги халкъалда бихьизабуна.
Доб заманалъул газетазда гIемер дандчIвала магIарулаз гьеб пьеса
къабул гьабураб куцалъул макъалаби. ХIатта республикаялъул конкурсалда
«Балагьалъул гъамасалъе» щун букIана бергьенлъиялъул диплом. ХIамзатица
квер квалараб темаялъул даимлъи ва хвел гьечIолъиялъе нугIлъун чIола
дагьал церегIан соназги гьеб цIидасан сценаялде бачин  Салаватовасул
цIаралда бугеб Лъараг1 в  Горькиясул цIаралда бугеб Г1урус театраз
бахъараб хIаракат. КIиябго театралъул коллективазул жигар гIадада ккечIо ва
халкъалъ гьезул спектаклял берцинго къабул гьаруна.
АЙДЕМИР ВА УМАЙГЬАНА гьум. 39). Халкъалъул гIаммаб
бетIергьанлъи бикъа-хъамиялдаса ва гIазизаб ВатIан тушманзабаздаса
цIуниялъул патриотикияб темаялда хъвараб гьаб пьеса букIана дол рагъда
цересел соназда магIарулазда хасго гIолилазда гьоркьоб цIакъ машгьураб
асарлъун. ТIубанго пьеса бахъун букIана «МагIарул большевик» газеталда ва
гьелдалъун гьеб щвана щибаб росулъе, жив-живасул рокъобе. Пьесаялда
хасго кIвар кьолеб буго магIарулазул агьлу-хъизаналда гьоркьоб, гьезул
рукIа-рахъиналда ва хьвада-чIвадиялда жаниб цIияб тайпаялъул, ракI
бацIцIадал, адаб-хъатир цIунарал, рацIцIадал гьоркьорлъаби ва къагIидаби
хIалтIизариялде. Финляндиялъулгун букIараб рагъдаго хадуб цун хъвараб
ХIамзатил пьесаялда мустахIикъаб бакI кколеб буго ватIанияб намус цIунун
бахIарчилъиялда рагъарал Дагъистаналъул патриотазул гьайбатаб сипат-
сураталъ. Пьесаялъул бергьенлъиялъе нугIлъи гьабула 1940 соналда
Дагъистаналда букIараб гьунаралъулаб конкурсалда гьелъ тIоцебесеб бакI
кквеялъ. «Айдемир ва Умайгьанат» гIемерал соназ букIана Авар театралъул
298
репертуаралдаса камулареб, магIарулазе бищунго хириял пьесабазул
цояблъун.
БАЗАЛА гьум. 71). КIудияб ВатIанияб рагъул темаялъ ккола
ХIамзатил гьунаралда жаниб цо хасаб бакI. Дол соназ шаг1ирас
хIалтIизаруна маданияталъул ва адабияталъул киналниги тайпаби ва
жанраби. Хасго кIудияб бакI ккола гьениб умумуздасан халкъалъе ирсалъе
щвараб бахIарчияб тарихги жакъасел бахIарзазул ватIанияб ниятги ва
таваккалги цоцалъ жубазабураб гьайбатал хIасилазул темаялъ. Имам
Шамилил заманаялъул багьадурзабзул ишаз гъира-щавкъ базабула нилъер
заманаялъул гIолилазда ва АхIулгохIил мисал босун рухIазда барахщичIого
рагъула магIарул гIолохъаби ВатIанияб рагъул киналгIаги фронтазда. Авар
театралъ ХIамзатил пьеса бихьизабуна магIарул киналго районазда. Гьеб
букIана росабазул художественниял хIаракатчагIазул коллективазул
репертуаралда гьоркьобги.
РАГЪДА ДАНДЧIВА гьум. 103). ВатIанияб рагъул патриотикияб
темаялда хъвараб ва Дагъистаналъул гIолилазул бахIарчилъиялъул бицараб
гьаб пьесаги гIемер бихьизабуна Авар театралъул сценаялдасан. Пьесаялъул
аслияб идеялъун букIана эбелаб ВатIан цIунулаго бихьулеб жъоялдеги,
баччулеб къварилъиялдеги рачIинчIого, миллат батIа гьабичIого, цIияб
гIелалъул советиял гIолилаз гIагараб улкаялъе гIоло рухIал кьезе жидер
бугеб хIадурлъи ва таваккал загьир гьабулеб къагIида бихьизаби.
ХЬИТАЗУЛ УСТА гьум. 148). Бусурбан дин какун ва гьеб къватIиб
чIвазабун хъварабилан цо-цо автораз абуниги, ХIамзатил гьаб пьесаялъул
аслияб мурад цоги батIияб букIана. Рокьи ккарай ясгун данделъизе кинго рес
гьечIолъиялъ гIадамазул бадиса вортарав, хIаликъав ва къо бухIарав хьитазул
устар тIамула сихIруялде: халкъалъул жагьиллъиялдаса пайдаги босун, гьев
лъугьуна балъгоял ишал тIатине хIалкIолев шайихасул роль хIазе,— ретIуна
гьесул ретIел, хисула гьумер-сипат, кодор ккола чIумал. БецIал гIадамазул
хъатинивги валагьун, гьес цIалкIула жиндирго росуцоязул лъалелги
лъаларелги балъголъаби. Гьединал макрабазул кепал хIакъикъатаздасан
данде гьабураб аваданаб комедиялъ ахирги рачуна цоцазе хириял гIолилал —
васги ясги данделъиялде. «Хьитазул устар» жидерго сценаялда лъуна цохIо
Авар театралъ гуребги, цогидал миллиял театразги. МагIарулаздасаги цебе
гьеб лъуна Лак театралъ. ЛъарагI театралъилан абуни, гьеб бихьизабуна
гIурус мацIалда ва гьелдалъун пьесаялъухъ балагьизе рес щвана гIемерго
цIикIкIун халкъалъе. Хадубккун ХIамзатил гьаб пьеса чанго нухалъ
Дагъистаналъул телевидениялдасанги бихьизабуна.
КIОДОЛАСУЛ РИГЬИ гьум. 200). Гьаб буго рукIа-рахъиналда
жанир чамгIалал, боцIи-бечелъиялда хадур лъугьарал, чохьой лагълъиялде
машгъуллъарал, цоял риччан, цогидал рачун, руччабазулгун даран-базаралда
тIад риххарал гьагулабазул пасатаб сипат цебечIезабун, жиндирго ругьунаб
сатирияб нухдасан ХIамзатица хъвараб пьеса. Цин театралияб сценаялде нух
бахъилалде, пьесаялда гIемераб гIакъуба бихьана. Рецензиялъе гьеб кьурав
гьалмагъ живго ватана гIемер руччаби рачун ругьунав литератор ва
гьединлъидал гьес гьеб, гурелщинал багьналги ратун, нахъе чIвана. Хадуб
299
договор хъвазе ва гьелда гъулбасине кколев гьалмагъги ватана гьевго
тайпаялъул чи. Ахирги гьеб тайпаялъул квал-квалалги квекIеналги
мерхьунаго бахъана пьесаялъ халкъалъухъе нух. Гьеле, гьеб мехалъин
ХIамзатица хъван букIараб гьадинал кочIол мухъаздасан байбихьулеб сатира:
Вай, мискин, дир пьеса,
КигIан талихI къараб мун,—
Дуцаго ишан ккурав
Критикгун данделъун...
(Бал. т. 3, гьум, 255 ва 502)
«КIодоласул ригьиналъ» гIемерал соназ ккуна Авар театралъул ва
гьединго росабазул клубазулги репертуаралда бакI.
РОЗА ВА МИРЗ гьум. 230). ХIамзатил анищ букIана опереттаялъул
формаялда, бицунеб хабарги, ахIулеб кечIги, гьабулеб кьурдиги гъорлъ
жубараб тайпаялъул пьеса магIарул театралъе хъвазе. Гьелде гьев
кантIизавурал ишаллъун рикIкIине ккола Москваялда, Типлисалда, Бакуялда,
Ташкенталда гьесда рихьарал театралиял асарал. Жиндирго гьеб мурадалда
хъвараблъун къабул гьабизе бегьула шагIирасул архивалда батараб,
гьанжелъагIан жиб къватIибе бахъун букIинчIеб гьаб «водевилалъул»
къагIидаялда херхараб аваданаб пьеса. «Роза ва Мирза» (авторсул цо-цо
хъвай-хъвагIаязда пьесаялда батула «Розаги кампанияги» абураб цоги
батIияб цIарги) абураб асаралъ бихьизабула ХIамзатил пикруги пагьмуги
щоларел цIиял тайпаялъул жанраби ва гьанжесел къагIидаби къанагIатги
рукIунгутIи. ХIисабалде босизе ккела гIанчIал ва чIваркьарал гIолилазул
аваданал ва рихха-хочарал сипатал церечIезарулев авторасул гIумру
лъабкъоялда анцIидаса хадуб бегараб букIинги, некIсияб маданияталда
жаниса вачIарав, гьелъул гIадатазда куцарав чилъун живго вукIинги.
РакIалде ккола гьаниб бахъулеб бугеб пьесаялда кида-къадги ватилин
жиндир тексталда ва магIнаялда рекъараб музыка хъвазесев композиторги,
гьеб сценаялда лъезе хIал кIолев режиссерги абун. Гьеб кинабго бигьаяб
масъала гуро, щаян абуни, ХIамзатица пьесаялда жанир хIалтIизарун ругел
жура-гъурарал, цоцалъа рахъизе захIматал лъугьа-бахъинал ва картинаби
сценаялда рихьизаризе ккани, къваригIине бегьула нилъер миллияб
искусствоялъул цоги батIияб даража.
ТIАНУС ГОДИКIАНИ гьум. 264). ЛъикI хIисаб гьабидал, гьаб
букIине ккола ХIамзатица тIоцебе хъвараб махсароялъул пьеса. Гьелъул
магIнаялде балагьун, хъвараб заманги букIун батизе ккола 1933 сон, магIарул
росабалъ рекьарухъабазул магIишатал коллективиял гьалмагълъабазде
цолъизаризе лъугьараб мех. Балагьараб мехалъ гьаб интермедия хIисабалда
хъвараб буго. БукIине бегьулареб жо гуро гьелда хурхарал цогидал пардавал
рилун, кодоре щвечIого хутIиги. Нилъеца кIвар кьезесеб рахъ ккола
ХIамзатица пьеса хасаб цо росдал агьлуялда, тIанусдерида, бухьинабун
букIин. Гьениб гIахьаллъи гьабулел чагIиги ккола тIанусдерил
жамагIаталъул чIагоял гIадамал. Гьел цоцадехун кIалъалеб каламги ккола
300
тIанусдерида хасаб, цогидазул гьечIеб мацI. Гьелдалъун буго гьеб мацI
цогидазда тIубан бичIчIуларебги. Гьединлъидал, абичIого гIоларо, ХIамзатил
унго-унгояб мурад ва пасихIлъи тIубан бичIчIизе ккани, пьесаялда гьоркьор
гьес гIахьал гьарурал гIадамалги лъазе ккола ва тIанусдерил мацIалъул цо
хочIаб хасиятги хIисабалде босизе кколилан. Нижеца тIехьалда кьолеб буго
живго ХIамзатил квералъ хъвараб вариант диалектияб мацIалъул гIажаибго
мухIканаб ва камилаб документ хIисабалдаги, ХIамзатил пасихIаталъе цIияб
нугIлъи гьабулеб пагьмуяб асар хIисабалдаги. Гьелда хадубцун лъолеб буго
литертурияб мацIалъул роценалда рекъезабун нилъецаго хъвараб вариантги.
Мурадги буго пьесаялъул магIна кинавго чиясда бичIчIи.
ХИРАЧИЛ ЛЪИМА гьум. 277). Гьабги ккола ХIамзатил тIубан
кодобе щвечIого хутIарал пьесабазул цояб. Гьалъул цIаралъго
ракIалдещвезабула шагIирас цебего байбихьараб ва гIумруялъул ахиралде
щвезегIан къотIизе течIеб тема — социалистияб гIуцIиялда жаниб
умумузулги лъималазулги гьоркьорлъабазул тема. Щаклъи гьечIого абизе
кIола, ХIамзатил пьеса Авар театралъ чанцIулго бихьизабунилан. Гьаниб
нилъеца бахъулеб буго, цогидал рилун, кодоб щвезе кIвараб цо гьитIинабго
кесек.
ГЕНУБ КЪВАРИЛЪУХ гьум. 287). XIX гIасруялъул 20–50-аб.
соназда Дагъистаналъ жидерго эркенлъиялъе гIоло гьабураб къеркьеялъул ва
гьеб къеркьеялъул цевехъан Шамилил масъалаялда ЦIадаса ХIамзат гIемер
квалана. ТIоцеве Шамилил темаялда тIад хIалтIизе гьес байбихьана КIудияб
ВатIанияб рагъ байбихьилалдего. Гьелъул хIасилалда ХIамзатица хъван
лъугIизабуна «Шамил» абураб цIаралда гъоркь 1942 соналда хасаб тIехь
гьабун къватIибе биччараб кIудияб тарихияб поэма. Хадуб умумузул гьебго
бахIарчияб тарих рехсон хIасратал пикраби поэтас загьир гьаруна «Базалай»
(1942) ва «Рагъда дандчIвай» (1944) абурал пьесабазда. 1945 аб. соналда
вахъана ХIамзат «Шамил» абураб кочIол хIалуцараб каламгун цIар рагIарав
халкъияв багьадурасда тIасан адаб тараб ва паркъ гьечIеб кIалъай гьабурал
цо-цо авторазде данде. Гьебго заман букIине ккола Шамилил бахIарчияб
тарихалъул цIар кIодо гьабун драматургиялъул асаразда тIад хIалтIизе
ХIамзат лъугьараб мехги. «5 пардавалъул театр» абун ишара гьабун буго
авторас Шамилил бицараб пьеса хъвазе байбихьулаго. «Генуб къварилъухъ»
абураб бетIералда гъоркь нилъеца гьаниб лъураб цо гьитIинаб картинаялъ
бицунеб буго 1832 соналда пачаясул гучал боялги тIаделъун гендерил
къварилъухъ жанив сверизавурав имам ГъазимухIамадилги ва гьесул лебалал
муридзабазулги, гьезда гьоркьов Шамилилги ккараб къисматалъул.
ЦIаларазда бихьула гьаб сценаялда тIад ХIамзатица гьабулеб хIалтIи жеги
рагIалде щун гьечIеблъи. Балагьараб мехалъ, авторасе рес щун гьечIо цебе
лъураб масъала тIубазабизе.
ШАМИЛ ЩОБОТИ гьум. 291). Гьаб ккола Шамилил темаялда
хъвалеб ХIамзатил цоги пьесаялъул цоги батIияб пардав. АхIулгохIги
тушманасе тун, гьениса нахъе хутIарал дагьалго гьалмагъзабигун ва
гIагарлъиялъул чагIигун лъутун ворчIарав Шамил имам рештIараб Щоботиб
ккараб лъугьа-бахъин ва гьениб цIияб рагъде гьабулеб хIадурлъи ккола гьаб
301
пардавалъул аслияб магIнаги. Гьалда тIад ХIамзат гIемер хIалтIун вуго ва
гьелъие нугIлъи гьабула гьесул архивалда цIунун бугеб авторасул квералъ
хъвараб 4—5 варианталъ. Шамилил тарихалъул пьесаялда тIад хIалтIулаго,
ХIамзатил букIун буго гIатIидаб пикруги анищги. ЦIале, масала, авторасул
хъвай-хъвагIаязда гьоркьоб батараб «Шамилил бицараб пьесаялъул план».
«1. АхIулгохIдасаги щун Щоботив рещтIарав Шамилги гьесул
гьалмагълъиги. Гьениб цIидасан рагъуй хIадурлъи гьабизе буго. Ва гьезул
питначи Гъубашил бералги рахъизе руго. Эб гуребги, наибзаби ритIи, Зило ва
цогидалги росаби рухIи.
2. ГIандадеридаги гъагъадеридаги гьоркьов рештIарав Воронцовги гье-
сул гьалмагълъиги, жидерго къуваталдасаги чIухIун, Шамилги боги инжит
гьабизе ургъулев, квалквадулев, гьекъел-бакъалда, эб гуребги.
3. Пуланаб хъалаялъуб Шамилги гьесул гьалмагълъиги. Гьенире
рачIине руго, Воронцовас витIун, кIиго чи: я маслихIат, ялъуни ахираб рагъ.
Гьенив вагъизе вуго Шамил жиндирго наибзабазде маслихIат тIалаб
гьабунилан. Гьединго гьениб букъизе буго пуланав чиясул кIал, тушманасул
кутак бугилан гаргадун. Гьениб базе буго наибзабаз гьа, тушманасулгун
маслихIат гьабиларилан. Гьенире рачIине руго Шамхаласул рахъалдасан
Мушулиса Тидурил МухIамад, Улубийил рахъалдасан харачIисев ва
тIадбуртиязул тункараб цо кагъат. Ташав ХIажи лъамалъи. Эб гуребги.
ГIандиса Лабазан витIи, гIурусазе буртабиги росун аразул бутIрул
къотIейилан. Зиловеги витIи, гъозул данде чIарал чагIи тамах гьаризе
ТIадбуртиялдеги.
4. Пуланаб рохьоб чадралги чIван, Воронцовги гьалмагълъиги. Гьенив
гIодизе вуго Воронцов. Хъвезе буго гьесул гIака. Гьес босизе буго цо ролъул
тIор, 15 гъурущги кьун. Гьев ине вуго гьениса лъутун, Ильяса ваччун, маххул
ящикалъувги лъун. Гьев семизе вуго ГIандиса Мусаде,
5. Добго хъалаялъуб Шамилги гьалмагълъиги. Гьениб кьезе буго
ШугIайб наибасе Арслан-ханасул букIараб байрахъ. Гьениб бикьизе буго
рагъухъабазе бергьараб давла. Гьение ячIине йиго имамасул ШугIайнат. Гьеб
гуребги: ккурал пленазул мушавара, гьединго ШугIайбихъе графасул кагъат
бачIинги.
6. Типлисалде Воронцовги вачIун, гьесул рохалил бертин, квана-
гьекъей. Гьениб цIализе буго гьев сабаблъун пачалихъалъе ва хасго
Гуржистаналъе ккараб къварилъиялъул бицараб казият. Гьениб лъугIизе
буго».
Гьебго макъамалда рекъараб буго пьесалда гьоркьоре ХIамзатица
рачарал гIадамзул сияхIги. «Гьоркьор гIахьаллъи гьабулел чагIи: Шамил;
эсул вас — ГъазимухIамад; эсул цIияй чIужу—ШугIайнат; эсул цадахъчи —
Юнус; эсул хъулухъчи — СалихI, эсул катиб — ГIабдулхIалим; эсул
наибзаби: Ахъбердил МухIамад, Муртазаласул МухIамад, ШугIайб,
Жаватхан, Сугьайб, Рамазан, Данухъа ГьитIин; АхIулгохIдасан хутIарал эсул
гьалмагъзаби: Балахьуниса Муса, ГIандиса Гъазияв, ГьоцIалъа Худанатил
МухIамад, Гьарадерихъа НургIали; Гъубаш, ШагIбан, Зирар; чачаназул
вакилзаби: 5 бихьинчи, 5 чIужугIадан; Воронцов; Клюгенау, граф; ГIандиса
302
Муса; гуржияв Илия; яхсаяв Хасай-Муса; ЧIикIаса Жамал, Ширваналъул
Мустапал вас Бутта-наиб; Халид-наиб; КIкIаратIаса ГъалбацI-наиб; ГIандиса
Рамазан».
Гьаниб лъураб варианталда камурал, амма цоги батIиял вариантазда
ратарал каламазда гьоркьоб нилъеца кIвар кьезесеблъун бихьула Шамилилги
Ахъбердиласулги ккараб кIалъа-ралъай:
«  Дунилан абуни, гьаб сагIаталда цIакъ ракI гьечIого вуго.
Гьаб ишги чIалгIун буго, гIадамаздаги рихун вуго. Хиянат гьечIев чиги
къанагIат гурони ватулев гьечIо.
  Кваркьи-милъир хIулараб хIанчIида рас бижулин,
ракI къварилъизе тоге, къадаралда разилъе. Къварилъиялда хадуб гIатIилъи
камуларин, кинабго жо рехун тун, къачIай гъазаваталде.
  Баркала, вацал!»
Шамилил пьеса рагIалде бахъичIого хутIиялъе ккарал сабабазул цояб
букIине бегьула гьелда тIад хIалтIулеб заманалда чачанал жидерго
ракьалдаса гочинари. ГIасияб такъсирги тIаде гIунтIизабун, тамихIалде
цIараб халкъалъул бахIарчияб тарихалъул бицине лъидаха доб заманалда
кIолеб букIараб? ХIамзатица пьесаялда бицен гьабулел лъугьа-бахъинал
рукIана Шамилица жиндирго хIалтIи битIахъе Чачаналда бухьинабураб ва
имаматалъул тахшагьар Чачаналде бахъараб заман.
303
ТIЕХЬАЛДА РУГО
Балагьалъул гъамас……………………………………………………….
Айдемир ва Умайгьанат………………………………………………….
Базалай……………………………………………………………………..
Рагъда данчIвай…………………………………………………………….
Хьитазул устар……………………………………………………………..
КIодоласул ригьин…………………………………………………………
Мирза ва Роза………………………………………………………………
ЛЪУГIИЧIЕЛ ПИЕСАМИ
Хирачил лъимал……………………………………………………………
Генуб къварилъухъ…………………………………………………………
Шамил ШоботIив…………………………………………………………..
304
305
305
306
307
308
309
310
311